---
slug: Dormitory
title: Гуртожиток
description: Все, що треба знати про гуртожиток
authors: [ivan, vera, prorok, serak, lidia, ponachova, pushkar]
tags: [СТУДЕНТУ, ЖИТТЯ, ВСТУП]
date: 2025-06-21T12:00
keywords:
    [
        ІПСА, КПІ, вступ, комп'ютерні науки, системний аналіз, кафедра ММСА, кафедра СП, кафедра ШІ,
        гуртожиток, гуртожиток КПІ, студентське життя, студмістечко, університетське життя, умови проживання.
    ]
robots: index, follow, all
image: https://IASAStudentCouncil.github.io/iasa-sc-blog/img/article_logos/dormitory_logo.png
og:type: article
og:site_name: IASA Articles
og:locale: uk_UA
---

![Photo](./assets/dormitory_logo.png)

![Photo](./assets/first.png)

«Як я до такого дожився, спитаєте ви».

<!--truncate-->

## 1 ЧАСТИНА

### Вступ

Університет — це маленька кухня, на якій кожен готує страву під назвою «майбутнє». Але якщо ти не з Києва, якраз гуртожиток стане основним домом, де будеш головним шефом свого життя.

Саме тут ти навчишся самостійності, взаємодопомозі, дотриманню власних кордонів, вмінню вчасно поступитися. Після цього незабутнього досвіду вже нічого не буде страшно: ні перша оплата комуналки, ні перше приготування борщу з дзвінком до мами, ні перша безсонна ніч перед іспитом.

У цій статті ми зібрали все, що може бути корисним і для нових, і для досвідчених жителів. Хто має право на поселення, що брати із собою, які тут умови, як підключити інтернет, де знайти банкомат чи пральну машину? Ми пройшли через все це, тож ділимося з тобою.

### Важливі канали та корисна інформація

Почнемо з того, що ІПСАшників селять у гуртожиток коридорного типу №7.

Гуртожиток КПІ №7 знаходиться за адресою: м. Київ, Солом'янський район, вул. Михайла Брайчевського, 3. Поштовий індекс: 03057.

Посилання на Google Maps: [тиць](https://maps.app.goo.gl/rVcB2TeWvHeRvS3b9).

![Photo](./assets/1.jpg)

![Photo](./assets/2.jpg)

Шлях із гуртожитку до 35 корпусу в середньому триває 15 хвилин.

- **Адміністрація гуртожитку:**

**Завідувачка**: Гуровська Лариса Володимирівна.

Кабінет: знаходиться на 1 поверсі зліва від робочої кімнати.

**Каштелян, комендант**: Ониськів Костянтин Стефанович.

**Відповідальна за поселення в ІПСА**: [Осадча Діана Дмитрівна](https://telegra.ph/Kontakti-os%D1%96b-yak%D1%96-v%D1%96dpov%D1%96dayut-za-poselennya-08-23).

- **Представники студентства:**

Заступниця голови СР КПІ з гуртожитків — [Аліна](https://t.me/sr_kpi/5526).

Голова СР гуртожитку №7 — [Максим](https://t.me/savedheart).

Ось важливі канали, щоб не загубитися у вирі гуртожитського життя. Тут ти отримаєш актуальну інформацію про оновлення правил проживання та відключення гарячої води.

- **Актуальна інформація про події в студмістечку:**

[Студмістечко КПІ](https://t.me/studmisto).

[Студмісто КПІ](https://t.me/kpicampus).

[Студентство КПІ](https://t.me/sr_kpi).

###Хто має право на проживання

Бути чи не бути — ось у чому питання.

В ІПСА станом на червень 2025 року для першого курсу передбачено змішаний формат навчання. Тож, зважаючи на особливості організації навчального процесу в університеті та наявну кількість місць в укриттях студмістечка КПІ ім. Ігоря Сікорського, поселення здобувачів вищої освіти відбувається за рекомендаційними списками від факультетів / НН інститутів згідно з навчальним планом щодо очних дисциплін.

Поселення здійснюється для студентів, які проживають не ближче, ніж 40-50 кілометрів від Києва.

В окремих випадках розглядаються заяви на поселення незалежно від навчального плану від здобувачів таких категорій:

> Діти-сироти та позбавлені батьківського піклування.
>
> Здобувачі з тимчасово-окупованих територій та зони бойових дій.

За детальною інформацією звертатися до [відповідальних за поселення по факультетах / НН інститутах](https://telegra.ph/Kontaktn%D1%96-osobi-dlya-vir%D1%96shennya-pitan-z-poselennya-20202021-nr-08-23).

Докладніше з інформацією про поселення та переліком потрібних документів можна ознайомитися на [каналі студмістечка КПІ](https://t.me/studmisto/891) (надана інформація з поселення 2024-2025).

Здобувачі, які проживають у гуртожитку в літній період, пишуть заяву на поселення та оформлюють додаткову Угоду на проживання.

### Кімнати

Зазвичай першокурсників поселяють у порожні кімнати з необхідним мінімумом меблів і холодильником (чий стан, правда, під питанням). Але через змішаний формат навчання для першого курсу 2024-2025 року кількість вільних кімнат зменшилась. За бажанням можна розділити каторгу з друзями, домовившись із завідувачкою гуртожитку про поселення комплектом. Кімнати вражають «просторістю» — 12-14 квадратних метрів. Їхня комфортабельність залежить від попередників, тому може знадобитися як косметичний, так і капітальний ремонт.

Щодо тарганів: якщо підтримувати чистоту, то їх майже ніколи не буде, хіба що ці нещасні душі підселяться з кімнат поряд. Також є додаткова опція: травлення тарганів у кімнаті спеціальними засобами, чим займаються відповідні люди. Записатися можна на вахті.

![Photo](./assets/3.png)

![Photo](./assets/text4.png)

### Вигоди всередині

Для поверхів характерне таке планування: по дві вбиральні, кімнати з умивальниками та кухні. На першому поверсі є «робочка». На цокольному — окремі душові для хлопців і дівчат, пральня та спортивний зал.

**Пластикові вікна:** у всіх кімнатах, кухнях і коридорах; дерев'яні — тільки в туалетах й умивальнях.

**Умивальні:** по одній на двох кінцях коридору, у кожній по чотири раковини.

**Пральня:** у підвалі біля душу, три машинки з купюроприймачем.

![Photo](./assets/five.jpg)

**Кухні:** по дві на кожному поверсі на кінцях коридору.

![Photo](./assets/4.jpg)

![Photo](./assets/5.jpg)

**Душові:** дві душові (чоловіча та жіноча) по вісім кабінок, знаходяться у підвалі.

![Photo](./assets/six.png)

**«Робочка»:** простір на кшталт читальної зали в бібліотеці.

![Photo](./assets/7.jpg)

![Photo](./assets/8.jpg)

**Спортивний зал:** знаходиться в підвалі, зараз додатково функціонує як укриття.

![Photo](./assets/9.jpg)

![Photo](./assets/10.jpg)

## 2 ЧАСТИНА

### Поговоримо про гроші

Станом на червень 2025 року ціни на проживання в гуртожитку становлять:

![Photo](./assets/11.png)

*Зауважимо, що сума місячної сплати особи за ліжко-місце залежить від типу поселення в кімнаті (кількості мешканців).*

Вартість за електроенергію варіюється відповідно до кількості електроприладів у кімнаті.

З більш докладною інформацією про вартість проживання в гуртожитках можна ознайомитися на [сайті](https://medium.com/@dnvr_kpi/cost-of-living-2024-9ac1b06557c5).

Згідно з [правилами проживання](https://studmisto.kpi.ua/pravila_vnutr%D1%96shnogo_rozporyadku/) в гуртожитку сплата має бути внесена до початку місяця.

![Photo](./assets/sc1.jpg)

![Photo](./assets/sc2.jpg)

Оплатити проживання ти можеш трьома способами:
- За допомогою [сайту](https://hostelpay.kpi.ua/).
- За реквізитами, які дає адміністрація.
- Через додаток Приват24, у розділі «Платежі», знайшовши КПІ ім. Ігоря Сікорського.

**КПІ-ТЕЛЕКОМ**

Інтернет-послуги в гуртожитки надає лише провайдер [КПІ-телеком](https://billing.kpi.ua/). Вартість тарифу: 160 грн/міс.

Наявність роутерів залежить від попередніх мешканців, тому не в кожній кімнаті вони є.

Під'єднати інтернет тобі допоможе [@kpi_telecom_bot](https://t.me/kpi_telecom_bot).

Сплатити інтернет-послуги ти можеш, використовуючи:

- [Білінг](https://billing.kpi.ua/).
- [EasyPay](https://easypay.ua/ua) за номером твого договору.
- [Термінали і portmone](https://kpi-telekom.kpi.ua/faq/draft/#TYME).

**Прання**

У гуртожитку є три пральні машини. Вартість послуги залежить від режиму прання:

![Photo](./assets/12.jpg)

Сплатити прання ти можеш двома способами:

- Готівкою в терміналі (пралкоматі).
- Через додаток Mate, де також є дві опції: звична оплата й оплата балами.

![Photo](./assets/sc3.jpg)

![Photo](./assets/sc4.jpg)

![Photo](./assets/sc5.jpg)

![Photo](./assets/sc6.jpg)

### Персонал

**Завідувачка** (пахан) — головна в гуртожитку. Може виселити тебе за нелегалів — людей, яких пропускаєш через вікно.

**Комендант** (бігало з паханом) слідкує за порядком і виставляє оцінку за чистоту в кімнаті.

**Кастелян** видає все для твоєї шконки.

**Чергові вахтери** (шинери) прокидаються вночі, аби відчинити тобі двері гуртожитку.

**Технічний персонал** (бики) — прибиральниці, чергові столярі та сантехніки.

**Голова Студентської ради гуртожитку (Кучеренко😁)** — студент, що тримає контакт з мешканцями, реагує на їхні питання та пропозиції, слідкує за порядком у гуртожитку та вітає щоденно вас із днем дня!

**Студрада гуртожитку** — одна з гілок рад студентського самоврядування, яка займається гуртожитками, питаннями жителів, умовами проживання тощо.

### Що взяти із собою?

![Photo](./assets/text9.png)

Як можна зрозуміти, у кімнату складно запхнути себе, сусіда, вміст домашньої шафи та бабусиного серванта. Заселяючись, бери необхідне: одяг на поточний сезон, декілька столових приборів, тарілок, кухонний ніж, каструлю тощо. Більш специфічне побутове приладдя варто погоджувати зі своїми «співкамерниками», адже багато речей уже можуть бути в кімнаті від сусідів чи минулих мешканців.

Щодо постелі є 2 варіанти: взяти з дому свою крутецьку наволоку з бравл старс або скористатися безплатним Kastelyan Pass з опцією обміну її на нову кожні 10 днів.

### Правила проживання

- Перепустка видається на час проживання в гуртожитку.
- Забороняється передавати перепустку в користування іншим особам.
- Дозволяється запрошувати відвідувачів до 22:00 і виводити (чи вже виносити) до 23:00.
- Мешканці мають право на вільний вхід за умови пред'явлення перепустки. З 00:00 до 06:00 вхідні двері зачиняються.
- Студентам забороняється самовільно переселятися з однієї кімнати в іншу, проникати й сприяти проникненню інших осіб до будівлі поза межами прохідної, зберігати / вживати алкогольні напої та вироби з тютюну, шуміти з 22:00 до 08:00.

Згідно з Угодою на проживання в гуртожитку:

За порушення «Правил внутрішнього розпорядку в студентських гуртожитках КПІ ім. Ігоря Сікорського», а також за вчинки, несумісні зі званням студента, на мешканців накладаються такі стягнення:

- Зауваження.
- Догана.
- Непоселення до гуртожитку на наступний навчальний рік.
- Розірвання угоди (договору) на проживання.
- Відрахування з університету.

Докладніше загальний перелік правил описано на [сайті](https://studmisto.kpi.ua/pravila_vnutr%D1%96shnogo_rozporyadku/).

Станом на червень 2025 року запропонована зміна системи розгляду порушень. Основне нововведення, яке пропонує СР КПІ — соціальний рейтинг:

- Різні види порушень матимуть різну вагу, а саме від 1 до 4 від'ємних балів.
- За накопичення 4 від'ємних балів виселення з гуртожитку.
- За 90% видів порушень не виселятимуть з першого разу, тобто їхня вага менше 4 від'ємних балів.
- За роботу в студмістечку, зокрема добровільні громадські роботи, нараховуватимуть бали до рейтингу, що скасовують від'ємні бали.

Також є пропозиція щодо скасування низки порушень, наприклад за зберігання тютюнових й алкогольних виробів, пристроїв для паління.

Нижче наведено основні зміни, які можуть бути запроваджені:

![Photo](./assets/13.png)

### Інфраструктура

**Станції громадського транспорту:**

- [Швидкісного трамваю Олекси Тихого](https://maps.app.goo.gl/LqiXx8hApCWKmdrG7).
- [Метро Шулявська](https://maps.app.goo.gl/MFuWjy7nA4GQrm138).
- [Метро Політехнічний Інститут](https://maps.app.goo.gl/CcpKbcxn4om2ckSi7).

**Найближчі магазини:**

- [Продуктовий (Фора 1)](https://maps.app.goo.gl/hZ7DQot6cHXHSgSC6).
- [Ще один продуктовий (Фора 2)](https://maps.app.goo.gl/VARjwArToY3bMqcM9).
- [EVA](https://maps.app.goo.gl/ie3j2ENULu8juA7U9).
- [АТБ (ТЦ Мармелад)](https://maps.app.goo.gl/7eHnEfpKWqjVv7VVA).
- [АТБ](https://maps.app.goo.gl/sGsfCZVgQyvkrEyKA).
- [Сільпо (ТЦ Аркадія)](https://maps.app.goo.gl/BLpahaScMPQEhFe29).
- [Сільпо (ТЦ Smart Plaza)](https://maps.app.goo.gl/F17EQ6U87j8Zr67MA).
- [Найближчий будівельний](https://maps.app.goo.gl/uCs2exBSzLBKMkp66).

**Аптеки:**

- [Найближча аптека (АНЦ)](https://www.google.com.ua/maps/place/Apteka+Ants/@50.4467468,30.4518116,20z/data=!4m6!3m5!1s0x40d4cdfa2e16ab03:0x9a60e0d8bcff6e71!8m2!3d50.4467614!4d30.451943!16s%2Fg%2F11jj_w164j?hl=ru&entry=ttu&g_ep=EgoyMDI1MDUyMS4wIKXMDSoASAFQAw%3D%3D).
- [АНЦ](https://maps.app.goo.gl/K8YHRUggPwWzByWP6).

**Відділення Нової пошти та поштомати:**

- [Відділення №173](https://maps.app.goo.gl/qfgwPbC8zVKbuoVx8).
- [Відділення №152 (ТЦ Мармелад)](https://maps.app.goo.gl/vJguztCThHY9W8V86).
- [Відділення №58](https://maps.app.goo.gl/oNmEZZkt72cJq68j6).
- [Поштомат №399973](https://maps.app.goo.gl/C8pGHo86v7Qp3ESt6).
- [Поштомат №25770](https://maps.app.goo.gl/JBjKckKAB3AFGhCbA).
- [Поштомат №22674](https://maps.app.goo.gl/h61Yj484aoEEaQWE8).
- [Поштомат №4350](https://maps.app.goo.gl/Kp1bTJXwHTLJQss28).
- [Поштомат №41665](https://maps.app.goo.gl/QXBuv89WYgLD5P9N8).

**Укрпошта:**

- [Укрпошта 03067](https://www.google.com/maps/place/Ukrposhta+03067/@50.4461937,30.4331394,17z/data=!3m1!4b1!4m6!3m5!1s0x40d4cdf54d30635b:0xc7380bb3caefa804!8m2!3d50.4461937!4d30.4331394!16s%2Fg%2F11y27w46g?entry=tts&shorturl=1).
- [Укрпошта 03056](https://www.google.com/maps/place/%D0%A3%D0%BA%D1%80%D0%BF%D0%BE%D1%88%D1%82%D0%B0+03056/@50.4478111,30.4343265,15z/data=!4m6!3m5!1s0x40d4cd7fa08d917f:0x8619a45010553f02!8m2!3d50.4463373!4d30.4492915!16s%2Fg%2F11g23467z2?shorturl=1&entry=tts&shorturl=1).

**Набрати воду тут:**

- [Перша пекарня](https://maps.app.goo.gl/fp8co8vN6MxH6aiC9).
- [Будка з водою](https://maps.app.goo.gl/mWPA8HSmPckVDf1Z7).
- [Автомат з водою](https://maps.app.goo.gl/NrzPBGA25Y2kznB66).
- [BOX](https://maps.app.goo.gl/c8rfkKMtHRf4EzeU8).

**Банки / банкомати / термінали:**

- [ПриватБанк](https://maps.app.goo.gl/m2WRF4bjh1yroAJc9).
- [Universal Bank](https://maps.app.goo.gl/bprmGrpPsgHYYdKw5).
- [Monobank](https://maps.app.goo.gl/UUdRFZBQKpqC8vPe8).
- [Ощадбанк](https://maps.app.goo.gl/TEUk7iaXT5QtNtVn7).
- [Ukrsibank](https://maps.app.goo.gl/3apSFdo4vtsnLnjA8).

**Барбершоп:**

- [Barber house](https://maps.app.goo.gl/86EETzGdH3Yrdqvq7).
= [DARK BARBERSHOP](https://maps.app.goo.gl/jVcVC7XCRBweJbrL8).
= [Gold Tiger Barbershop](https://maps.app.goo.gl/v1wKfxJZV626NauU9).

**Їдальні:**

- Їдальні в [1](https://maps.app.goo.gl/WUDfJ6AbBU1ytVQp8) та [31](https://maps.app.goo.gl/tNXQkDLEtpWBxJZg6) корпусах.

**Поліклініка:**

- [Студентська поліклініка НТУУ "КПІ"](https://maps.app.goo.gl/UCXeZAr1U5kQX2HMA).

## 3 ЧАСТИНА

### Відгуки

Нижче зібрані справжні враження та думки студентів про життя в гуртожитку. У цьому розділі ти знайдеш чесні відгуки: як цікаві історії про нові знайомства та нічні пригоди, так і конструктивні зауваження щодо побуту та комфорту. Завдяки прочитаному ти зможеш краще уявити собі щоденне життя, оцінити всі переваги та можливі виклики, а також дізнатися, чому багато студентів обирають саме таке житло для початку свого університетського шляху.

Відповіді наших студентів на бентежні запитання:

> **Як тобі умови проживання в 7 гуртожитку?**
>
>> **Відгук 1:**
«Непогано, якщо пощастить із кімнатою та сусідами (найважливіше). Якщо не пощастило — робиш ремонт і буде непогано».
>
>> **Відгук 2:**
«Норм, клас, правда міня старастой сдєлалі. Якщо серйозно, то все влаштовує: кухні, туалети прибираються щовечора (Прим. ред. За іншою інформацією — щотижня), є де попрати та висушити речі. Добротний гуртожиток».
>
>> **Відгук 3:**
«Насправді конкретно в моїй кімнаті все дуже навіть добре, тарганів нема, але для цього треба слідкувати за чистотою кімнати. Туалети не дуже, душ також, води гарячої дуже часто немає».
>
>> **Відгук 4:**
«Непогані, як для гуртожитка коридорного типу, взагалі чудові».

> **Що подобається / не подобається в гуртожитку?**
>
>> **Відгук 1:**
«Не подобається: проблеми з гарячою водою та сантехнікою; з тарганами як пощастить, якщо навіть у тебе все чистенько, а в сусідів ні, то капут.
Подобається: безперечно, спілкування з людьми та можливість самостійно облаштовувати свій особистий простір».
>
>> **Відгук 2:**
«Не подобається те, що душ зачиняють вночі (з 00:00 до 06:00)».
>
>> **Відгук 3:**
«Подобається: Комунікація між мешканцями: якщо чогось бракує (побутових речей, продуктів), завжди можна звернутися по допомогу, і часто реагують миттєво, без зайвих запитань чи зволікань. Це основний плюс.
Підтримується відносна чистота в гуртожитку: раз на тиждень прибирають туалет, кухню та умивальник. Є можливість прати речі в пральній машині — оплата зручна та доступна. Персонал гуртожитку ввічливий та готовий допомогти в разі потреби.
Не подобається: У разі відключення гарячої води гуртожиток не пропонує жодної альтернативи. Прибирання душових кімнат здійснюється неналежним чином. Гуртожиток перебуває в застарілому стані: ремонт основних приміщень не проводиться і схоже, що не планується. Проблема відсутності гарячої води залишається невирішеною, як і питання закупівлі бойлерів чи інших альтернатив для розв'язання цієї проблеми».
>
>> **Відгук 4:**
«Не подобається те, що постійно вимикають гарячу воду: іноді заплановано, іноді ні.
Таргани не подобаються, повністю і назавжди їх вивести не вийде, на превеликий жаль.
Ще душ зачиняють. Розумію, що це так і має бути, але це максимально незрозуміло й незручно».

> **Відкритий мікрофон: розкажи цікаву історію (історії), які були в тебе в гуртожитку.**
>
>> **Відгук 1:**
«Нас затопило водою з туалету 😔».
>
>> **Відгук 2:**
«Якось у сусідньої кімнати заклинило двері, а там було 6 людей. Мені подзвонили, сказали допомогти їм визволитись. Й о 1 годині ночі ми з сусідом десь пів години відчиняли ті двері. Одним зі способів була викрутка — спочатку зі своєї сторони, а потім просив вахтерку, щоб дозволила мені вийти на вулицю і передати викрутку у вікно тим, хто був у замкненій кімнаті (загалом вахтерка й так майже весь той час була з нами). Потім мій сусід пішов у спортзал за ломом, і ми намагалися якось ним відчинити. Туди-сюди мучили ті двері, стукали-стукали. І потім я беру лом, і якось так легесенько під 1/1000000-градусним кутом натиснув, і двері відчинилися нарешті. Може, ось навіщо програмістам на першому курсі фізика?»
>
>> **Відгук 3:**
«Гриби з жіночого душу не їстівні.
Староста жіночого туалету на 3 поверсі приймає хабарі у вигляді піци.
Раджу одразу перевіряти орієнтацію своїх сусідів, бо мені вже починає подобатись».
>
>> **Відгук 4:**
«Я живу на 3 поверсі — це суцільна окрема історія хахах».

### Фотоальбом

Про взаємодопомогу та славнозвісну 210 кімнату в 7 гуртожитку можна дізнатися з [відео](https://vm.tiktok.com/ZMS2vEwHD/).

Життя бентежне, особливо коли живеш у гуртожитку. Буденність мешканців цього дружного місця виглядає так:

![Photo](./assets/sc7.jpg)

![Photo](./assets/sc8.jpg)

![Photo](./assets/sc9.jpg)

![Photo](./assets/sc10.jpg)

![Photo](./assets/sc11.jpg)

![Photo](./assets/sc12.jpg)

А ось кадри, що зберігають тепло та незабутні спогади днів, проведених у цих рідних стінах:

![Photo](./assets/14.jpg)

![Photo](./assets/15.jpg)

![Photo](./assets/16.jpg)

![Photo](./assets/17.jpg)

![Photo](./assets/18.jpg)

![Photo](./assets/19.jpg)

![Photo](./assets/20.jpg)

![Photo](./assets/21.jpg)

![Photo](./assets/22.jpg)

![Photo](./assets/23.jpg)

![Photo](./assets/24.jpg)

![Photo](./assets/25.jpg)

![Photo](./assets/26.jpg)

![Photo](./assets/27.jpg)

![Photo](./assets/28.jpg)

![Photo](./assets/29.jpg)

![Photo](./assets/30.jpg)

![Photo](./assets/31.jpg)

![Photo](./assets/32.jpg)

![Photo](./assets/33.jpg)

![Photo](./assets/34.jpg)

### Висновок:

Гуртожиток — це не п'ятизірковий готель, але жити можна.





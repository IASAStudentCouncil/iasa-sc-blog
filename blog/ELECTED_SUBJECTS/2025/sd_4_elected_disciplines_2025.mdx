---
slug: elected-sd-4-2025
title: Вибіркові 2025 СП 4 курс 
description: Вибіркові дисципліни 2025 СП 4 курс.
authors: [osvitniy]
tags: [СТУДЕНТУ, НАВЧАННЯ, ВИБІРКОВІ, СП, 4 КУРС]
date: 2025-03-16T15:00
keywords:
  [
    ІПСА, вибіркові дисципліни, штучний інтелект, системний аналіз, системне проєктування, 
    кафедра СП, ШІ, СП, ММСА, кафедра, 122 спеціальність, 124 спеціальність, 4 курс,
    ф-каталог, предмети, навчальні дисципліни,
    КПІ, Київський політех, освітні програми, навчання в ІПСА, вибіркові предмети ІПСА, вибіркові дисципліни ІПСА.
  ]
robots: index, follow, all
image: https://i.imgur.com/Bbw8Xj8.png
og:type: article
og:site_name: IASA Articles
og:locale: uk_UA
---

У статті зібрано відгуки про вибіркові дисципліни катедри СП на 4 курс. Зазначимо, що ця інформація базується на суб'єктивних думках студентів, які вже вивчали ці предмети, і наведена лише з ознайомлювальною метою.

<!--truncate-->

Хочемо звернути увагу на:

«Відповідь викладача» — викладач або викладачка вперше викладатиме дану дисципліну, тому ми звернулися до нього / неї з проханням розповісти про плани.

Стаття містить статистику 2023-2024 років — відповідей цьогорічного опитування було недостатньо, додана інформація з попередніх статей.

Висловлюємо щиру подяку студентам, які взяли участь у зборі відгуків, та викладачам, що відповіли на наші запитання!

Вибіркові інших катедр та курсів ви можете знайти за цими посиланнями:
- [ШІ 3 курс](https://iasastudentcouncil.github.io/iasa-sc-blog/blog/elected-ai-3-2025)
- [ШІ 4 курс](https://iasastudentcouncil.github.io/iasa-sc-blog/blog/elected-ai-3-2025)
- [ММСА 3 курс](https://iasastudentcouncil.github.io/iasa-sc-blog/blog/elected-mmsa-3-2025)
- [ММСА 4 курс](https://iasastudentcouncil.github.io/iasa-sc-blog/blog/elected-mmsa-4-2025)
- [СП 3 курс](https://iasastudentcouncil.github.io/iasa-sc-blog/blog/elected-sd-3-2025)

---

# 7 семестр 

### Цифрова обробка аудіоінформації (Артюхов В.Г.)

(Дивіться Ф-каталог.)

### Теорія прийняття рішень (Шаптала Р.В.)

Про що предмет, що вивчалося?

- «Список лаб:
№ 1.Багатокритеріальний вибір. Визначення оптимальних альтернатив за Парето та Слейтером.
№ 2. Прийняття рішень в умовах невизначеності.
№ 3. Прийняття рішень в умовах ризику.
№ 4. Прийняття рішень за допомогою методів голосування.
Лекцій всього 15, всі плюс мінус із цих тем (+кілька філерних)».

Які попередні знання необхідні?

- «Необхідно мати гарну базу з теорії ймовірності та статистики».

Розкажіть про актуальність знань, що були здобуті під час вивчення дисципліни.

- «Викладач дає актуальну інформацію, розповідає про різні кейси застосування методів».

Розкажіть докладніше про РСО.

- «Лаби нескладні, всього 4 штуки, хоча захисти й вимагали гарного розуміння теорії (вона вся була в лекціях надана). А далі починаються сильні мінуси — були 2 кр у вигляді тестів на третину години, причому на одне запитання ледь не по хвилині було, причому треба і порахувати щось, і досить багато тексту прочитати, що неможливо за такий час. Враховуючи ще й те, що це відбувалося на першій парі (а у деяких людей через різницю в часових поясах навіть раніше), на максимум не написав, здається, ніхто. Проблему було видно ще після першого тесту, але викладач не звернув уваги на наше невдоволення і провів другий в такому ж режимі».

Які загальні враження від дисципліни?

- «Досить цікавий курс, але має вузьку направленість. При цьому вимоги до знання теорії у викладача дуже високі».

Вільний мікрофон.

- «Не дуже стосується саме цього предмету, але раджу Шапталу, як гарного дипломного керівника».

### Технології проектування систем керування фізичними процесами (Кирюша Б.А.)

Про що предмет, що вивчалося?

- «Загалом предмет про створення й моделювання еквівалентних фізичних процесів різної фізичної природи. Номінально вивчався алгоритм складання еквівалентних схем та створення контурних / вузлових / січення матриць для відповідних схем. Але фактично просто складали моделі в MATLAB на лабораторних та написали одну контрольну, на якій потрібно було скласти еквівалентну схему. Якщо хочеться просто обрати таку дисципліну, щоб відносно легко пройти, то можна спробувати».

- «Без поняття, у якійсь програмі з нульових працювали».

Які попередні знання необхідні?

- «Щоб просто пройти й забути досить базових знань з читання електричних кіл. Щоб усе зрозуміти потрібно трохи орієнтуватися в електротехніці та матані. За бажання, можна подивитися гайд на MATLAB, але це не обов'язково. Бажано, щоб хтось записував лекції/практичні, так легше буде робити лаби».

- «Вміння працювати у застарілому інтерфейсі, базова фізика, вміння повторювати дії за алгоритмом».

Розкажіть про актуальність знань, що були здобуті під час вивчення дисципліни.

- «Оскільки Кирюша розуміє, що дисципліна на 4 курсі та й не електротехніки, то не насідає і є досить лояльним, навіть якщо чогось не знаєш на здачі, то пояснить чи пробачить».

- «Актуальні на час 2010 року».

Розкажіть докладніше про РСО.

- «4 лаби й 1 КР».

Які загальні враження від дисципліни?

- «Чіловий предмет, щоб вибрати та не надто запарно закрити. Ми не мали палі, тому мусили все робити власноруч, але у вас буде».

- «Можна взяти, було не те щоб дуже складно, особливо враховуючи, що Кірюша лапа».

### Аналіз часових рядів (Левенчук Л.Б.)

Про що предмет, що вивчалося?

- «Не була на лекціях (хоча чула, що там гарна лекторка, яка і матеріал зрозуміло розповідала, і приклади показувала), а лаби були присвячені основам роботи з часовими рядами — їх основним поняттям та основним методам їх обробки».

Які попередні знання необхідні?

- «Непогано мати базу теорії ймовірності та статистики (хоча б розуміти, що таке середнє, дисперсія і тд)».

Розкажіть про актуальність знань, що були здобуті під час вивчення дисципліни.

- «На курсі дається база з часових рядів, які часто виникають при вирішенні задач ML».

Розкажіть докладніше про РСО.

- «Було 4 лабораторні, одну з яких можна було замінити курсом на кеглі / курсері / тд (лектор надала такий курс). Лабораторні виконувалися бригадами по 4 людини через досить значний обсяг завдань (він тільки виглядав таким, у нашій бригаді одна людина протоколи писала, бо їй роботи не знайшлося). 2-4 треба було виконувати у спеціальній програмі (хоча здається була можливість робити на пайтоні), яка спокійнісінько піратиться, також завдання супроводжувались усією необхідною теорією (навіть забагато, інколи це заплутувало) та туторіалами по роботі в цій програмі, хоча інформація вже була трохи застарілою. Захисти відбувались у повному складі бригади, зазвичай хтось розказував про роботу і результати, а потім кожному задавали 1-2 теоретичних запитання.
В кінці курсу давалася контрольна робота на тиждень (тому її можна було спокійно написати за допомогою ші)».

Які загальні враження від дисципліни?

- «Курс, який можна і швидко без проблем закрити на 60, і при бажанні походити на лекції і гарно вивчити предмет, якщо це в майбутньому потрібно».

### Еколого-економічна оптимізація виробництва (Караєва Н.В.)

Про що предмет, що вивчалося?

- «Не дуже зрозуміло чим ми взагалі займалися».

Які попередні знання необхідні?

- «Знання статистики та трошки досвіду роботи з екселем».

Розкажіть докладніше про РСО.

- «Усього було 2 лаби, для заліку можна було зробити одну й сказати, що другу не встигаєш. У першій треба було обрати тему, знайти дані та зробити регресійний аналіз в екселі. Загалом в методичці досить зрозуміло написано, де що брати і як обробляти, але чомусь у багатьох людей виникали проблеми. У другій треба було ті ж дані кластеризувати різними способами й описати це».

Які загальні враження від дисципліни?

- «Прохідний і нескладний курс».

# 8 семестр 

### Управління ІТ-проектами (Кисельов Г.Д.)

Розкажіть докладніше про РСО.

- «4 лабораторні, кожна максимум по 10 балів. Для виконання лабораторних потрібно придумати свій особистий проєкт (це може бути щось повʼязане з вашим дипломом, чи з лабораторними з інших дисциплін, чи ідея стартапу, про який давно мріяли) і у кожній лабораторній розробляти його певний аспект. Оцінюються по протоколу. У груп ДА приймає Науменко, у студентів ІАТЕ — Шаптала. Також планується 2 кр і 1 мкр і ще якась робота на 20 балів замість заліку».

### Крос-платформне програмування (Харченко К. В.) 

Про що предмет, що вивчалося?

- «Різні цікаві неочевидні штуки».

Які попередні знання необхідні?

- «Python, c++, java».

Розкажіть про актуальність знань, що були здобуті під час вивчення дисципліни.

- «Корисна».

Розкажіть докладніше про РСО.

- «3 лаби».

Які загальні враження від дисципліни?

- «Шкодую, що пропускав пари».

Основи розробки комп'ютерних ігор (Марков Д.К.)

Розкажіть докладніше про РСО.

- «Марков як завжди — 60 балів і вільні. Якщо хочеться більше 60, то 2 лаби: придумати та зробити гру на unreal engine».

### Прикладні технології штучного інтелекту та машинного навчання для БпЛА (Кот А.Т.)

Розкажіть докладніше про РСО.

- «Автоматом ставить 80, про якісь практичні роботи досі нічого не сказав, тільки лекції читає».

Які загальні враження від дисципліни?

- «Викладач прикольний, шарить тему і влаштовує цікаві лекції, наприклад, інтервʼю у оператора БПЛА.».

### Геометричне моделювання динамічних об'єктів і систем в середовищі Houdini (Шалденко О.В.)

Про що предмет, що вивчалося?

- «Як зрозуміло з назви, Houdini та базові принципи роботи в ньому».

Які попередні знання необхідні?

- «Нічого взагалі».

Розкажіть про актуальність знань, що були здобуті під час вивчення дисципліни.

- «Отут до речі знання мега актуальні, якщо вам це цікаво. Навіть провели пару лекцій від спеціаліста-практика та компанії-виробника Houdini, SideFX».

Розкажіть докладніше про РСО.

- «Викладач казав про три лаби, але через його відсутність перші 3 тижні семестру й те, що він їх досі не надав (наразі вже 6 тиждень), не думаю, що вони будуть».

Які загальні враження від дисципліни?

- «Можна взяти, якщо тобі цікаве 3D».


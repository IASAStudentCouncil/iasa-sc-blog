---
slug: iasa-marvel-hire-25
title: Student Council… Assemble!
description: Стаття для відбору в Студраду 2025
authors: [lisa-marvel]
tags: [СТУДРАДА, НАБІР]
date: 2025-02-28T19:30
keywords: [
    ІПСА, СР, Студрада, IASA, Student Council, КПІ, студентське життя, 
    освітні проєкти, відділи студради, набір, 
    студентська спільнота
]
robots: index, follow, all
og:type: article
og:site_name: IASA Articles
og:locale: uk_UA
---

> *There was an idea… to bring together a group of remarkable people, to see if we could become something more.*

**Студрада** — це, звичайно, не Месники, але свої здібності ми теж маємо. Хтось розбавляє навчальну буденність заходами, інший влучно підбирає каламбури на будь-яку тему, а дехто може пояснити різницю між освітніми програмами 122 спеціальності.

<!--truncate-->


---

### Абіт-відділ

> *I’m your friendly neighborhood Spider-Man.*

Хто, як не цей відділ, розуміє силу впливу на вибір майбутнього кар'єрного шляху молоді та відповідальність, яку ці студрадівці несуть на плечах.

- **Суперсили**: комунікабельність, стресостійкість, уміння розповісти про всі переваги й підводні камені навчання в ІПСА.
- **Обов'язки**: допомога зрозуміти, куди варто вступити, організація заходів і спілкування з абітурієнтами та їхніми батьками.

---

### Дизайнерський відділ

> *I was bored. I do things like this when I'm bored.*

Електра Начос для майстерного виконання своїх завдань використовує саї, а члени цього відділу — Figma, Photoshop й Illustrator.
Для вправної вбивці непомітність — необхідна навичка, а наші дизайнери обов'язково виділять найважливіші елементи в композиції.

- **Суперсили**: креативність, терплячість і вміння сприймати критику.
- **Обов'язки**: постери, ілюстрації та ще раз постери.

---

### Інформ-відділ

> *The more you know, the less you fear.*

Деякі знання доктора Стренджа про всесвіт ніколи не стануть відомими для суспільства. На ваше щастя, Інформ не тримає в секреті ні майбутні івенти, ні розклад екзаменів (хоча про останні не дуже хочеться чути).

- **Суперсили**: стійкість до критики, терплячість і талан до генерування дотепностей.
- **Обов'язки**: написання й коригування дописів і статей, створення інтерв'ю на різні теми та їхня редактура.

---

### IT-відділ

> *I am limited by the technology of my time.*

Члени цього відділу, на жаль, не мільярдери, плейбої та філантропи, але айк'ю в них високий. 

- **Суперсили**: JavaScript, React, HTML, CSS, Git (Front-end Developer); Python, Git, SQL / NoSQL (Telegram Bot Developer); Kanban (Project Manager).  
- **Обов'язки**: підтримка та створення ботів, розробка сайту Студради, відповідальність за технічну складову аналітики навчального процесу (викладачів та предметів).

---

### Медіавідділ

> *When I touch someone, I can feel their feelings.*

Здібності відчувати емоції та впливати на них об'єднує цей відділ і Мантіс. Якщо остання використовує дотики, то медійники можуть закарбувати найяскравіші моменти за допомогою камери.

- **Суперсили**: навички редагування фото й монтажу відео.
- **Обов'язки**: ведення інстаграму, зйомка івентів та інших подій.

---

### Тікток (підвідділ Медіа)

> *I’m not a hero, I’m just a person who does what’s right when I can.*

Джессіка Джонс підкорила своєю харизмою Люка Кейджа, а Тікток-відділ — тисячі підписників. І обом допомагає висока витривалість: Джессіці в боротьбі з Кілгрейвом, Зеленим Гобліном та іншими злодіями, а членам цього відділу — з неперервними зніманнями різноманітного й унікального контенту.

- **Суперсили**: впевненість перед камерою та креативність.
- **Обов'язки**: слідкування за трендами, вигадування цікавих ідей та перетворення їх на життя.

---

### Мерч

> *You think this suit is just for show?*

«Bad Luck Powers» на ІПСАшниках відображається, як відсутність фірмових футболок, блокнотів або хоча б стикерів. Чорна Кішка точно знає, наскільки важливо слідкувати за своїм стилем.

- **Суперсили**: досвід роботи у Figma (дизайнери), комунікабельність (оператори / менеджери), креативність (СММники) та бажання кататися в 35 корпус.
- **Обов'язки**: створення дизайнів мерча та їхнє втілення в життя, прийом та відправка замовлень поштою, створення каталогів та поширення результатів роботи відділу в інстаграм-сторінці та телеграм-каналі.

---

### Освітній

> *A wise king never seeks out war, but he must always be ready for it.*

Уникнути сесій, конфліктів із викладачами та занурення в ІТ-сферу не вийде, тому краще підписатися на IASAedu, що так старанно ведуть трудівники Освітнього.

- **Суперсили**: допитливість.
- **Обов'язки**: ведення IASAedu, відповіді на запитання щодо навчання й організації навчального процесу, аналітика з вибіркових та викладачів.

---

### Проєктний

> *You don't know what I'm capable of.*

Проєктний відділ мала уособлювати Гамора, але його члени домалювали «Содом» — і вийшло, що вийшло.

- **Суперсили**: уміння мислити нестандартно й спілкуватися з іншими, стресостійкість і відповідальність.
- **Обов'язки**: вигадування та створення нових й організація вже давно улюблених ІПСАшниками івентів.
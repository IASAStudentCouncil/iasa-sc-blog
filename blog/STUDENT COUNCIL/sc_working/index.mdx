---
slug: SC
title: СР працює
authors: [valeriia]
tags: [IASA SC, ІПСА]
date: 2023-12-31T20:00
keywords: [ІПСА, СтудРада, IASA, Student Council]
---

Довгоочікуване літо якось швидко пролетіло, осінні дедлайни все ближче, але ми сподіваємося, що після плідної праці
на всіх очікував яскравий відпочинок. Упевнені, що й для саморозвитку час знайшовся. Нумо, покажи список справ,
який тепер відкладено до 1 січня або наступного понеділка.

Студраді так званий «ретрит» лише сниться, проте підіб’ємо підсумки сумлінної роботи за два семестри, щоб перевершити
себе самих у цьому навчальному році.

Отож у статті відповідаємо на такі питання:

• Кому були потрібні гроші Genesis?

• Де знайти рецепт коктейлю Молотова?

• Хто підсидів СОВу?

• Як діди в тіктоці хайпували?

• Куди витратити залишки стипендії (ніби з неї ще можуть бути якісь залишки)?

• Ким є головні графомани СР (і це не Інформ)?

• Скільки івентів ви пропустили?

• Де шукати російський слід у СР ІПСА?

У нашої дружньої сім'ї багато спільного з Кайдашами, хоч ніхто й не обрав виделку до ока — така специфіка інституту. 
Проте Студрада продовжує плідно працювати й готова відзвітувати про результати роботи кожного відділу.

**Освітній**

• Провели найбільший освітній івент в ІПСА за останнє десятиліття — [«IASA DS Champ»](http://ds-champ.iasa.kpi.ua). 
Участь у відборі взяли 187 учасників у 55 командах з усієї України, у фіналі — 44 конкурсанти з 13 найкращих.
Спонсорами заходу стали відомі компанії: Genesis, IT-Jim, Proxet і Projector. Вони надали завдання, менторів, 
членів журі та призи для переможців.

• У рамках чемпіонату організували лекційні вихідні з Data Science і Machine Learning, прочитавши [4 лекції](https://youtube.com/playlist?list=PLhPyAqertPp4YN70goTuZKcT9tNiK_YA0) 
від передових фахівців у цих галузях для сотень глядачів.

• Вихід контенту на [IASAedu](https://t.me/iasa_edu) не зупинявся навіть на початку війни, хай на деякий час це були інструкції з 
DDOS російських сайтів і рецепти коктейлів Молотова. Наразі ми продовжуємо радувати око читача цікавою інформацією.
Окрім підтримки існуючих регулярних рубрик, гарно розвивається наша відносно «нова» рубрика  #Edu_preparation для 
підготовки студентів до співбесід при прийомі на роботу. У ній ми розібрали вже більше 10 тематик.

• Відродили СОВА у локальному форматі [IASA Analytics](https://t.me/iasa_analytics) та опублікували понад 60 відгуків про викладачів.

• Десятки разів допомогли студентам і викладачам зрозуміти нові положення та накази.


**Абіт-відділ**

• Оновили цілу серію з 19 статей, що описують усі аспекти життя та навчання в ІПСА. Тепер вони публікуються не на
російському ресурсі, а на [власному](https://iasastudentcouncil.github.io/iasa-sc-blog/blog).

• Створили кросовер за мотивами шести найвідоміших університетів країни зі 120-их і 113-ої спеціальностях. 
Новий [гайд](https://iasastudentcouncil.github.io/iasa-sc-blog/blog/University/) увібрав у себе описи більше ніж 60 навчальних програм за відгуками сотень студентів.

• Почали активну взаємодію із загальноКПІшним ком’юніті, організовували зустрічі з абітурієнтами в школах.

• Відродили [абіт-інстаграм](https://www.instagram.com/iasa_abit/), у якому публікували не тільки статті з телеграм-каналу, 
а ще й унікальний розважальний і навчальний контент.

•  Започаткували еру [тіктоку](https://www.tiktok.com/@iasa.abit), що наразі працює під Медіавідділом.

• Проводили студентські дні відкритих дверей, почали організацію ІТ-івентів і розважали майбутніх каченят на офлайн 
Abit-фестах, вечорах у дискорді й екскурсіях.

• Розпочали процес роботи над промовідео ІПСА.

• Провели спекотну приймальну комісію для наших першокурсників і відпустили їх у вільне плавання з новообраними 
кураторами.

**Проєктний**

Невтомно працювали задля найбільш яскравих і запальних івентів:

• Поставили «шах і мат» тим, хто каже, що шахи тільки для задротів і душніл, на IASA Chess Champ.

• Знайшли відповіді на найважчі питання цього Всесвіту (залік зі схемотехніки не рахується) на «Що? Де? Коли?».

• Занурилися в атмосферу кіновечорів, попри сотні кілометрів один від одного, на Online Movie Night.

• Відновили забуті традиції в чудовому антикафе з найцікавішими настолками на IASA Evening.

• Налякали все оточення своїми образами (чи не тільки?) на Halloween.

• Здійснили пробіжку центром столиці, слідкуючи за напруженим сюжетом Квесту.

• Пішли ва-банк на стильних IASA Royal та IASA Royale.

• Освіжилися (у всіх сенсах цього слова) на FRESH.

• Насолодилися культурною стороною та мистецькими талантами ІПСАшників на IASA Poetry & Chill.

• Отримали величезну дозу вражень, задоволення й свіжого повітря від активного відпочинку на Пущі.

• Вижили не тільки на екзаменах, а ще й після грандіозного IASA Survivors: Сесія (що, можливо, було навіть важче).

• Відпочили під музику душі на Рейві.

• Повторили майже кожен із цих івентів в осінньому семестрі й подарували ще більше емоцій.

• Та ще багато всього, що ти міг ненароком пропустити, якщо не підписаний на [IASA Event](https://t.me/iasa_event).

**Дизайнерський**

• Продовжували невтомно працювати над візуалізацією кожної фантастичної ідеї в Студраді.

•  Створили незліченну кількість постерів до кожного з івентів та освітніх заходів.

• Просочилися в кожну групу за допомогою аватарок чатів.

• Отримали ще одну роботу в портфоліо молодого UI/UX дизайнера під час розробки сайтів.

**Медіа**

• Підпрацьовували репортерами та таємними папараці на івентах.

• Чаклували над кожним фото та його обробкою, щоб залишити в спадок лише найказковіші спогади.

• Монтували незабутні моменти в ще одну причину поностальгувати.

• Стали справжньою необхідністю на кожній із запланованих фотосесій, особливо Мерч-відділу.

• SMM, PR, Brand Management etc. у нашому Instagram завдяки їхнім talent & creativity.

**Мерч**

• Провели декілька запусків нових принтів для ваших улюблених худі, шоперів і футболок, залишаючи місце для творчості
та кастомізації від покупців.

• Відкрили [телеграм-канал](https://t.me/analyst_shop) для зручного перегляду колекцій і важливих новин, а також провели низку фотосесій
у співпраці з Медіа для [інстаграму](https://www.instagram.com/analyst.shop/).

• Почали вести офлайн діяльність і стали доповненням найкращих івентів.

**Інформ**

• Творили історію на сторінках відродженої рубрики #IASA_interview. До перших випусків нової ери увійшли незламна
[Наталія Горбань](https://www.hashtap.com/p/rEMd5LLB9LwN), неймовірний [Андрій Ільєнко](https://www.hashtap.com/p/Qbpy3r9RzVpZ), таємничий [Олександр Безносик](https://iasastudentcouncil.github.io/iasa-sc-blog/blog/interview) 
й інші герої наших допитів,
про яких ти дізнаєшся згодом.

•  Зібрали важливі історії особистого болю студентів про перші дні повномасштабного вторгнення 
та зробили свій внесок в
інформаційну боротьбу в англомовній [статті](https://telegra.ph/February-24th-01-06).

• Перевірили мільйон сторінок усіх статей Абіт-відділу.

• Написали незлічену кількість дописів для івентів Проєктного відділу.

• Інформували студентство про навчальні новини та вакансії, стажування й інші цікаві пропозиції.

• Продовжували свою місію почесних вісників та душніл інституту.
IT
• Виросли  до масштабів окремого молодого відділу та вийшли з-під крила Освітнього на початку року.

• Українізували та відновили роботу [IASA bot](https://t.me/iasa_mate_bot). З початку жовтня він активно допомагає студенству організовувати 
освітній процес та карає за абревіатурні злочини.

• Оновили ботів для зв'язку зі Студрадою, прибравши з них російський слід, та опублікували код
у відкритий [доступ](https://github.com/dimaplel/telegram-suggestions-bot).

• Невтомно займались автоматизацією й оптимізацією багатьох процесів за кулісами IASA Analytics та телеграм-ботів.

• Реалізували першу версію давньої мрії — самостійного сайту Студради, анонс якого відбудеться незабаром…

Ми не хворіємо на синдром самозванця, тому переконані, що не дивлячись на досить чималий список наших звершень,
рости та самовдосконалюватися завжди є куди. Слідкуй за нами, щоб уже цього семестру стати свідком нових досягнень: 
яскравих заходів та івентів, улюблених або ж навіть нових рубрик, довгоочікуваних розробок і крутих дропів,
а також багатьох інших, для чого автор ще не придумав назв.  
Рідний ІПСА засяє ще яскравіше, і ми разом із ним. До нових зустрічей!


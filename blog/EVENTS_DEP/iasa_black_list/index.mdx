---
slug: iasa-black-list
title: Про чорний список
description: Як (не) потрапити до чорного списку Студради ІПСА.
authors: [plyusnina-2]
tags: [СТУДЕНТУ, ПРАВИЛА]
date: 2024-09-10T12:00
keywords: 
    [
        ІПСА, Студрада, IASA, Student Council, комп'ютерні науки, івенти, правила, заходи, проєктний відділ,
        системний аналіз, спеціальність 122, спеціальність 124, ММСА, СП, ШІ, кафедра, 
        КПІ, студентське життя, студрада КПІ, університетське життя,
    ]
robots: index, follow, all
canonical: https://IASAStudentCouncil.github.io/iasa-sc-blog/blog/iasa-black-list
og:title: Про чорний список
og:description: Як (не) потрапити до чорного списку Студради ІПСА.
og:url: https://IASAStudentCouncil.github.io/iasa-sc-blog/blog/iasa-black-list
og:type: article
og:site_name: IASA Articles
og:locale: uk_UA
---

Увага! [Проєктний відділ](https://t.me/iasa_event) Студради ІПСА має для тебе надзвичайно вигідну пропозицію: ти виконуєш хоч один пункт цього гайду, а ми вносимо тебе на перші шпальта. 
Ні, не журналу «Форбс», а в більш релевантне для такого генія, мільярдера, плейбоя, філантропа місце — чорний список.

<!--truncate-->

## Як стати його почесним членом?
- Так нудно весь час плисти за течією! Піди проти системи й поруш всі-всі правила заходу, які ти погодився/лася виконувати, заповнивши форму реєстрації.
- Не забудь прихопити із собою дідової наливочки й чогось до неї. А для того, щоб вечір не був таким млосним, пронеси щось справді варте уваги в чохлі від гітари.
- Якщо ти зробив усе точно так, як написано в попередньому пункті, то вітаємо, тепер зможеш відтворити сценарій пісні «Pumped Up Kicks». Важливо проявляти агресію на все, що рухається, і зробити так, аби воно не рухалося.
- Уяви себе бодибілдером чи бодибілдеркою та зроби дефіле з демонстрацією мускулів. Найлегший спосіб змусити всі очі стежити тільки за тобою — оголити перед публікою не лише душу, а й тіло.
- Аби остаточно пуститися берега, пропонуємо ввімкнути музику російською, адже так тебе точно запам'ятають надовго. Гейтери намагатимуться щось сказати, але просто зроби гучніше: у цей момент мають значення лише ти та приспів.
- У жодному разі не дослухайся до зауважень організаторів, вони просто заздрять тобі, їм ніколи не зрозуміти ці шедевральні ідеї. Покажи, хто тут головний, та постав на місце адміністрацію закладу, таким чином список твоїх шанувальників поповниться статними чоловіками в чорному, ще відомими як охоронці.
- Влаштуй свято для душі й виплесни весь негатив, зіпсувавши майно Студради. Нічого страшного, якщо це декорації ручної роботи, люди старалися персонально для тебе.

Провівши величезну кількість івентів, пройшовши крізь вогонь і воду, Проєктний мав потребу створити перелік небажаних гостей на заходах. З нетерпінням чекаємо на твою блискучу появу в ньому.

**P.S.** У цьому гайді складно знайти хоча б слово за редполітикою, тому Інформ-відділ до нього зовсім не причетний.

---

А для тих, хто не зрозумів іронії, пояснюємо ще раз.

## Правила поведінки на [івентах](/blog/Event) у закладах:
- Заборонено псувати майно закладу й Студради.
- Заборонено виносити власність закладу за його межі.
- Заборонено брати участь у бійках.
- Засоби самозахисту необхідно залишити на вході.
- Заборонено брати із собою зброю.
- Заборонено приносити свої їжу / алкоголь.
- Заборонено напиватися до втрати свідомості.
- Заборонено вживати наркотичні речовини.
- Заборонено палити за межами спеціально відведеного місця.
- Заборонено діяти всупереч чинному законодавству України.
- Заборонено просити ввімкнути російськомовну музику (навіть якщо виконавці — українці) або вмикати самостійно.

## Правила поведінки на [івентах](/blog/Event) на природі:
- Заборонено псувати речі Студради.
- Заборонено вмикати російськомовну музику (навіть якщо виконавці — українці).
- Заборонено напиватися до втрати свідомості.
- Заборонено брати участь у бійках.
- Заборонено вживати наркотичні речовини.
- Заборонено брати із собою зброю.
- Заборонено розводити відкрите багаття.
- Заборонено діяти всупереч чинному законодавству України.
- Рекомендується не плавати у водоймах (озеро в Пущі-Водиці тощо).
---
slug: elected-mmsa-4-2023
title: Вибіркові дисципліни ММСА 4 курс
authors: [sonya, andrew, olya, karina]
tags: [IASA SC, ІПСА, ММСА, Вибіркові, 4 курс]
date: 2023-03-16T12:00
---

![Освітній відділ](./osvitnii.png)

У статті зібрано відгуки про вибіркові дисципліни кафедри ММСА на 4 курс. Зазначимо, що ця інформація базується на суб'єктивних думках студентів, які вже вивчали ці предмети, і наведена лише з ознайомлювальною метою.

Хочемо звернути увагу на позначення:

- «Відповідь викладача» — викладач або викладачка вперше викладатиме дану дисципліну, тому ми звернулися до нього / неї з проханням розповісти про плани.

Ми чекаємо відповіді від деяких викладачів, тож можливі оновлення, про які ми обов'язково повідомимо.

Висловлюємо щиру подяку студентам кафедр ШІ та ММСА, які взяли участь у зборі відгуків, та викладачам, що відповіли на на ММСА запитання. А також низький уклін воїнам Сил оборони України за можливість жити, працювати і обирати дисципліни на наступний рік.

<!--truncate-->

# 7 семестр

## Освітній компонент 9

### Стаціонарні випадкові процеси (Ільєнко А.Б.)

**Про що предмет, що вивчалося?**

- «Продовження "Теорії випадкових процесів". Вивчали основи страхової математики (імовірність банкрутства страхової фірми), а також стаціонарні випадкові процеси - частковий випадок випадкового процесу, який розбирається методами аналізу часових рядів. Фактично, це дуже детальна математика для базового розуміння, чому АЧР працює так як він працює»
- «Стаціонарні процеси, продовження теорії випадкових процесів. Півсеместра десь була страхова математика, потім вже пішли власне процеси»

**Які попередні знання необхідні?**

- Теорія випадкових процесів
- Теорія ймовірності
- Математична статистика
- Математичний аналіз

**Актуальність знань**

- «Предмет чисто математичний, актуальності не втратив. Але не сказати, що без цих знань ти не зможеш чимось займатися. Курс ТВП у цьому плані корисніший»

**РСО**

- «Мало бути РР і КР сумарно на 80-85 балів. Решта на заліку. Фактично, була тільки РР. За неї можна було отримати 20 балів за виконання завдання. За кожен день дострокової здачі було по 1 балу, тому можна було отримати до 35. Потім ті, хто не хотів писати залік, отримали свій бал як 55 + бал за РР. На заліку було декілька задач на всі теми семестру, які Андрій Борисович давав з голови, і треба було під камеру розв'язати»

**Які загальні враження від дисципліни?**

- «Викладач чудовий, цікаво розповідає, володіє матеріалом, з повагою ставиться до всіх студентів та розуміє особливості сьогоднішньої ситуації: не вимагав відвідування і не ставив чітких дедлайнів.»
- «Цікаво і приємно працювати з Андрієм Борисовичем. Дуже багато лекцій і мало практик, бо багато давалося теоретичного матеріалу, який підводить нас до іншого теоретичного матеріалу і тд. А практику на цю тему вигадати складно. Через це і засвоювалося все зі скрипом... Наприклад, у кінці ми лекцій зо 5 доводили якісь теореми, щоб в кінці довести, як за "обрізаною" послідовністю найефективніше прогнозувати наступну її точку. З одного боку було цікаво, з іншого, певно, корисніше було б обрати Розпізнавання образів»
- «Цікавий, але досить складний математичний предмет. Викладач дуже крутий, зрозуміло пояснює матеріал та відповідає на додаткові питання»

**Відгуки на викладача у IASA Analytics:**

![Андрій Ільєнко як лектор](https://i.imgur.com/TGgkyU2.jpg)

### Аналіз фінансово-економічних даних (Кузнецова Н.В.)

**Про що предмет, що вивчалося?**

- «Робота з даними, аналіз, побудова моделей і прогнозування. Мережі Баєса, Регресія і класифікація, Економетрика»

**РСО**

- «5 курсів або домашки + груповий проект»

**Які загальні враження від дисципліни?**

- «Із усіх альтернатив найлайтовіший предмет, робіт усяких чимало, але витягнути можна, якщо не відкладати на останній момент»

**Відгуки на викладачку у IASA Analytics:**

![Кузнецова як практикиня](https://i.imgur.com/J1T6TdQ.jpg)

### Основи бізнес-аналізу (Левашова О. В.)

Дисципліна викладається вперше, а викладач проігнорував питання стосовно майбутньої дисципліни. У разі, якщо відповідь з’явиться, стаття буде оновлена і вас буде повідомлено.

## Освітній компонент 10

### Конфліктно-керовані системи (Канцедал Г.О.)

**Про що предмет, що вивчалося?**

- «"Вивчалося" МЛ/ДС/нейронки. Можна було підійти до викладача з питаннями, але в основному все вчили на онлайн-курсах. Побачив конспект старших курсів з цього предмету — вивчатися мало б взагалі щось незрозуміле, математично-програмове... В принципі, підхід Канцедала можливо навіть виправданий»
- «ML, Reinforcement learning, Python»

**Які попередні знання необхідні?**

- «Жодних»
- «Бажано знайти пітон»

**Актуальність знань**

«Хто хотів навчитися новому - навчився. В цілому, не завадять.»

**РСО**

«3 курсів з МЛ/ДС по 30 балів кожен. Можна пройти курс з Пайтона замість одного з них на 20 балів. Також до цього додається від 5 до 10 балів рандомом. Альтернативно можна зробити "проєкт": прогнозування часу купівлі-продажу акцій чи криптовалют. Треба власноруч розмітити вибірку і обрати модель для роботи. Теоретично це мало працювати так: вся команда (до 4 людей) отримує однаковий бал, від 40 до 100, в залежності від "прибутка", який їх модель "принесе" на тестовому наборі, порівняного з "прибутком" інших команд. Фактично, майже всі здали курси, а команди між собою не порівнювалися.»

**Які загальні враження від дисципліни?**

- «Все ок, тільки от викладач майже не виконує свою роботу. Можна вигадати багато речей, які він міг би розповісти тут, але "він не хоче бути говорячою головою"... В порівнянні з альтернативами дисципліна, певно, оптимальна, але не певен чи достатньо добра сама по собі»
- «Дисципліна супер! Пари не проводилися, було запропоновано зробити проект або просто здати кілька сертифікатів на вибрані теми. Всім сподобалося»
- «Дуже лайтовий предмет. Курси можна було обирати самому, головне, щоб вони були по ML/DL або Python. Якщо тобі це цікаво і/або хочеш без проблем закрити предмет - рекомендую»

**Відгуки на викладача у IASA Analytics:**

![Георгій Канцедал як практик](https://i.imgur.com/OeQ4nDL.jpg)

### Комп’ютерні мережі (Кухарєв С. О.) (стара інформація)

**Про що предмет, що вивчалося?**

- «Про все, що пов'язане з комп'ютерними мережами: починаючи від моделі ОСІ, до мережевих топологій, різних протоколів (FTP, HTTP, TCP/IP, UDP) тощо»
- «Пам'ятаю топології, типи комутації, модель OSI, види модуляції сигналу, різні протоколи усіх рівнів OSI»

**Які попередні знання необхідні?**

- «Особливо жодних. Опціонально загальне розуміння програмування і схемотехніки»
- «Напевно основи (і не тільки) інформатики (бо все це з нуля точно не зрозумієш)»

**Актуальність знань**

- «Середні: ми не підійшли до "переднього краю" технологій комп'ютерних мереж, хоча велика їх частина при цьому була в опитуванні на іспиті»
- «Знання досить актуальні, але деякі лабораторні застарілі»
- «Мені не актуально)»
- «В цілому, знання досить актуальні. Детально розбиралися протоколи та їх властивості»
- «Більше для розуміння, як працює мережа. Якщо є бажання заглибитись у спеціальність "інтернет речей", варто звернути увагу»
- «Корисно дізнатися більше про те як працюють різні протоколи, комп. мережі, як передається інформація і тд»

**РСО**

- «5 лабораторних по 12 балів. Кожна лабораторна здається і захищається. Захист - одне питання на будь-які пройдені теми, проте дає час подумати і йде до наступної людини. 10 балів за цікаві відповіді. 30 балів іспит/залікова КР, в усному вигляді 3 питання. 40 балів проєкт, який здається в кінці семестру. Формулювання проєкту туманне - "якнайглибше зануритись в модель ОСІ під час виконання". Люди здавали і сайти, і різні ігри з комунікацією з сервером, і більш "мережеві" штучки»

**Які загальні враження від дисципліни?**

- «Загалом +/- корисно, цікаво здавати лаби, слухати відповіді інших коли вони якісні. Проєкт теж може бути дуже цікавим, але ти сам регулюєш складність. HTTP і пов'язані речі зрозумієте повністю. Проте можна було б краще і глибше. Якщо хочеш нічого не робити - здати теж нескладно»
- «Корисна дисципліна для отримання базових знань про роботу мереж і різні протоколи. Закрити предмет не складно, бо як зрозуміло з РСО вчасно здані та захищені лабораторні вже гарантують 60 балів»
- «Як і більшість дисциплін на ІПСА, вона мені абсолютно нецікава була, але хоча б не створювала проблем, як деякі»
- «В мене враження позитивні»
- «Дисципліна досить специфічна. Але підійде як в для простого розуміння мереж, так в для тих хто буде працювати у даному напрямку»
- «Мені не вистачило візуального контенту, що супроводжував би лекції, бо перші лекції були цікавими, а підкасти я не сприймаю. Думаю, це б значно покращило враження від дисципліни. Закрити предмет було не складно, вивчати - досить цікаво, але здебільшого доводилося робити це самостійно (через причину вище)»

**Відгуки на викладача у IASA Analytics:**

<img className="two-in-row-left" src="https://i.imgur.com/NCFUsVl.jpg" alt="Кухарєв лектор" />
<img className="two-in-row-right" src="https://i.imgur.com/BDVgzZE.jpg" alt="Кухарєв практик" />
<p className="two-in-row-left"><i>Викладач як лектор</i></p>
<p className="two-in-row-right"><i>Викладач як практик</i></p>

### Управління ІТ-проектами (Тимощук О.Л.)

**Про що предмет, що вивчалося?**

«Метології управління розробкою продукту, знаходження критичного шляху.»

**Які попередні знання необхідні?**

«Знати як додавати та множити числа»

**Актуальність знань**

«Отримані знання доволі актуальні, agile методології часто застосовують пр розробці продуктів, тому може щось стати у нагоді в реальній роботі.»

**РСО**

«4 чи 5 лабораторних і 2 контрольні роботи - загалом не напряжно і зрозуміло, оцінювання об‘єктивне та з коментарями»

**Які загальні враження від дисципліни?**

«Було доволі легко, оскільки цей предмет можна віднести до гуманітарних дисциплін в деякому сенсі. Загалом можна дещо дізнатися про agile методології, що в принципі корисно знати при керуванні проєктами та плануванні робіт всередині проєкту.»

**Відгуки на викладача у IASA Analytics:**

<img className="two-in-row-left" src="https://i.imgur.com/NlY496o.jpg" alt="Тимощук як лекторка" />
<img className="two-in-row-right" src="https://i.imgur.com/fkToDAG.jpg" alt="Тимощук як практикиня" />
<p className="two-in-row-left"><i>Викладачка як лекторка</i></p>
<p className="two-in-row-right"><i>Викладачка як практикиня</i></p>

## Освітній компонент 11

### Байєсівський аналіз даних (Терентьєв О.М.)

Викладач порадив подивитися в Ф-каталог по данній дисциплні, щоб з нею ознайомитися.

### Моделювання складних мереж (Данилов В.Я.)

**Про що предмет, що вивчалося?**

- «Нейронні мережі, їх використання на практиці»
- «За предмет було пройдено розібрано кілька різновидів нейронних мереж, що відносяться до завдань класифікації зображень, розпізнавання символів на зображенні (Optical Character Recognition), а так само завдання розпізнавання іменованих сутностей (Named Entity Recognition). Також торкалися побудови моделей нейромереж і впливу різних параметрів на результат.»

**Які попередні знання необхідні?**

- «Досить мати базові знання про нейромережі та мати уявлення про методи машинного навчання»
- «Знання Python, вміння роботи в Jupyter, матричні операції»

**Актуальність знань**

- «На основі архітектури "Трансформера" було створено багатофункціональний бот chatGPT зі штучним інтелектом, здатний працювати в діалоговому режимі, а також має широкий функціонал: написання коду, створення текстів, отримання точних відповідей (залежно від точності запитання) і використання контексту діалогу для відповідей. Так само, розуміння архітектур згорткових і рекурентних нейромереж дасть можливість працювати з сучасними завданнями OCR і NER»
- «Дає непогану літературу по темі. Можна трохи попрактикуватися з різними нейронками»

**РСО**

«Три лабораторні роботи - досить великі, але не складні. Треба зробити і захистити. Можна робити командою по 2-3 людини»

**Які загальні враження від дисципліни?**

- «Предмет дуже легко закривається, викладач не вимогливий, вільно робите лабки, якщо не хочете — здаєте паль в кінці семестру»
- «Розпізнавання образів краще, якщо хочеш нормально розібратися в темі»
- «Позитивні. Якщо цікавий напрямок, можна отримати як практичну так і теоретичну користь»

### Крос-платформне програмування (Коновалюк М.М.)

**Про що предмет, що вивчалося?**

«Основи мови програмування Java в її останніх версіях»

**Які попередні знання необхідні?**

«Програмування рівня першого курсу, можливо навіть трохи надлишково»

**Актуальність знань**

«Хоч ми і називали цей предмет "Java для немовлят", та Максим Михайлович розбирав усі теми дуже детально і до дрібниць. Багато з речей про роботу з компілятором Java я не бачив у офіційній документації. Вони були показані ним на прикладах, з багатьма можливостями зрозуміти цю логіку. Якби не російськомовне викладання на початку, і ображене англомовне викладання наприкінці (після скандалу через російськомовне), був би чудовий предмет»

**РСО**

«Декілька максимально легких групових лабораторних, і 8 тестів на різну кількість балів. Дано на початку у вигляді таблиці. Тести непрості, навіть для відвідувачів пар, але змушують ще раз зрозуміти, як працює Java»

**Які загальні враження від дисципліни?**

- «Цю дисципліну у схожому виконанні було б добре мати на 1-2 курсах, було б дуже корисно. А то спочатку ми робимо на Java купу проєктів/курсачів, а потім тільки починаємо детально ознайомлюватись з її основами. А так... непогано, багато кому корисно і цікаво (хоча я цього і не очікував). Але проблема ще в тому, що "Крос-платформене програмування" мало б бути про інше, і цього ми вже в ІПСА не отримаємо...»
- «По-перше викладач спочатку говорив російською, а після скарг перейшов на англійську замість української... Цією поведінкою в багатьох відбив бажання ходити на пари. Тести великі та детальні на всі тонкощі мови, а ще чималі шматки коду треба компілювати в голові і догадатися який там вивід чи помилка, плюс обмежений час, буквально по дві хвилини на питання (для завдань з кодом це занадто мало). Спочатку тести проводилися чітко в один час не дивлячись на відключення світла (адже викладач в Дубаї йому відключення не заважають), ближче до кінця семестру він таки зробив щоб тести можна було почати в зручний час»

**Відгуки на викладача у IASA Analytics:**

<img className="two-in-row-left" src="https://i.imgur.com/zvYzMOu.jpg" alt="Коновалюк лектор" />
<img className="two-in-row-right" src="https://i.imgur.com/rDCq0u1.jpg" alt="Коновалюк практик" />
<p className="two-in-row-left"><i>Викладач як лектор</i></p>
<p className="two-in-row-right"><i>Викладач як практик</i></p>

# 8 семестр

## Освітній компонент 12

### Навчання з підкріпленням (Касьянов П.О.)

**Про що предмет, що вивчалося?**

«Про навчання з підкріпленням (складову сучасного машинного навчання та штучного інтелекту). Вивчаються різні методи такого навчання, теоретичні основи тощо»

**Які попередні знання необхідні?**

«Бажано проходити «Теорію випадкових процесів» А.Б. Ільєнка, адже навчання з підкріпленням базується на детально розібраних там ланцюгах Маркова. Також базове: вміння програмувати, машинне навчання, нейронні мережі (якщо проходили курси Недашківської, має бути ок)»

**Актуальність знань**

«Базова теорія від Касьянова поєднується з сучасною практикою від аспіранта, що працював у Ring і був стажером Google, Андрія Титаренка»

**РСО**

«5 лабораторних (ака домашніх, тому що захисту немає). При цьому лабораторні складаються з декількох частин, кожна з яких окремо вартує 20 балів.
Альтернативно, можна пройти онлайн-курси і отримати 60-100 балів в залежності від обраного курсу.
Командний проєкт з RL до 85 балів.
Всі види робіт можна комбінувати»

**Які загальні враження від дисципліни?**

- «Все чудово, дуже якісно, не надто напряжно. Добре організовано. Андрій Титаренко дуже цікава і приємна людина. Павло Олегович теж приємний для спілкування, тільки трохи нуднуватий (затягує те, що можна було б і не затягувати)»
- «Дають багато різних матеріалів, рекомендацій, на лекціях розписують мат базу. Для тих кому цікаво, буде що робити, для тих кому не цікаво є прості можливості закриття»
- «Цікавий предмет. Якщо хочеш щось вивчити — можна слухати лекції та робити лаби, щось запитувати у викладачів. А можна просто надіслати 2 сертифікати з Курсери та отримати 100 балів)»

### Текстова аналітика (Терентьєв О. М.)

Викладач порадив подивитися в Ф-каталог по данній дисциплні, щоб з нею ознайомитися.

### Системний аналіз предметної галузі із використанням текстової аналітики (Савастьянов В.В.)

**Про що предмет, що вивчалося?**

«Аналіз текстів, пошук ключових слів, класифікація текстів тощо»

**Які попередні знання необхідні?**

- «Мати уявлення що таке машинне навчання, нейромережі. Якихось глибоких знань не треба»
- «Особливо не потрібні, бажано мати уявлення про сферу data mining загалом»
- «Досвід роботи з python може бути корисним, але не є обов'язковим»

**Актуальність знань**

- «Викладач цікаво розповідає матеріал та підкріплює його сучасними прикладами (наприклад, багато говоримо і працюємо з chatgpt). Також розповідає і про проблеми сфери, що теж актуально »
- «Взагалі розглянуті теми цікаві і актуальні. Але викладаються так собі»

**РСО**

«- Один проект — дослідження текстів (новин) з обраної тематики. Проект був розбитий на чотири лабораторні (базова постановка задачі; збір текстового корпусу; уточнення і побудова класифікатора; класифікація текстів і їх аналіз; по завершенню – презентація отриманих результатів). Можна було робити в групах по двоє-троє людей або самому.
- Кілька опитувальних форм по матеріалам лекцій – на додаткові бали.
- Була запропонована можливість закрити предмет за допомогою курсу з coursera — після проходження курсу і подальшого діалогу з викладачем по матеріалу тем, що вивчалися, можна було отримати ~70 балів»

**Які загальні враження від дисципліни?**

- «Загалом враження позитивні.
Матеріали з лекцій часто доповнювалися детальними прикладами (як абстрактними, так і практичними). Багато уваги приділялося взаємодії з ChatGPT і поясненню того, чому саме модель дає певні відповіді, і як їх можна покращити.
Було цікаво слухати "антилекції", де розказувалося про різні проблеми текстової аналітики, "наївні" методи їх подолання, і чому ці методи не варто застосовувати.
Проект (лаби) теж був досить цікавим»
- «Викладач компетентний, вміє зацікавити дисципліною. Матеріал актуальний і цікавий»
- «Ніякі. Більше негативні ніж позитивні. Викладач пояснює дуже загальні речі. Все поверхово без заглиблення у матеріал. Льє багато води. Приділив аж надто багато зайвої уваги цьому chatgpt. Штука безумовно крута, але не настільки щоб протриндіти про неї дві лекції і дати ній лабу. Але як людина викладач доволі приємний»

## Освітній компонент 13

### Теорія хаосу в динамічних системах (Лопатін О.К.)

**РСО**

«3 роботи, які потрібно виконувати в групах по 2-3 людини.»

**Які загальні враження від дисципліни?**

«Поки що проблем ніяких не виникало.Лекції та практики записуються студентами, потім можна переглянути в Ютубі. Контрольні роботи потрібно робити в програмі E&F Chaos (викладач надіслав лише першу кр, тому не знаю, що там буде в наступних).  До контрольних робіт надсилаються файли з поясненнями до кожної задачі, а також виконаний варіант контрольної (студентом минулих років).»

### Аналіз економічних і фінансових ризиків (Гуськова В.В.)

**Про що предмет, що вивчалося?**

- «Про фінансові ризики, а також аналіз фінансових процесів. Про обробку даних, що стосуються фінансів (але насправді ці методи застосовуються де завгодно, не тільки у економічних даних)»
- «Робота з даними, заповнення пропусків, фільтрація, прогнозування, TensorFlow»

**Які попередні знання необхідні?**

«Програмування, можливо трохи АЧР і подібні курси»

**Актуальність знань**

«Все стандартно, базово для розуміння. Але досить актуально»

**РСО**

«Дві лабораторні роботи і тест сумарно на 100 балів. Лаби робляться бригадами.»

**Які загальні враження від дисципліни?**

- «Гуськова одна з моїх улюблених викладачок, гарно пояснює на різних прикладах, не вимагає забагато, в лекціях дає поради по диплому. Рекомендую»
- «Непогано, точно краще за альтернативи, хоча іноді занадто базово»

### Інструментальні засоби SAS обробки та аналізу (Терентьєв О. М.)

Викладач порадив подивитися в Ф-каталог по данній дисциплні, щоб з нею ознайомитися.

## Освітній компонент 14

### Ідентифікація складних систем (Губарєв В.Ф.)

**Які попередні знання необхідні?**

«В лекціях дуже багато матеріалу з функціонального аналізу, тому для розуміння його необхідно знати»

**РСО**

«2 лабораторні роботи, декілька контрольних робіт(точна кількість невідома)»

**Які загальні враження від дисципліни?**

«Лекції записуються, можна потім переглянути в записі, відвідування не обов'язкове. Контрольна роботи має тільки один варіант на всіх, що складається з 4-5 питань. Відповіді можна знайти в методичці та просто скопіювати. Перша лабораторна робота передбачала проектування системи та представлення її в різних формах (Жорданова, нормальна, регресія). Із мінусів - немає доступу до оцінок, ще ніхто не отримав бали за жодну кр чи лабу. Тому не можу сказати, наскільки важко закрити цю дисципліну»

### Математичні основи інвестиційного аналізу (Лопатін О.К.)

**Про що предмет, що вивчалося?**

- «Фінансова математика»

**РСО**

«3 групові контрольні»

**Які загальні враження від дисципліни?**

«Викладач доволі нудний, на лекціях читає з методичок (доручав нам перекладати його методички з рос* на українську), показує як будувати якісь фінансові графіки у десмосі. Контрольні теж з умовою на рос*, ще й умови такі невнятні, що довго треба намагатися зрозуміти що значить це формулювання. Але в принципі нічого страшного і складного»

### Прийняття рішень в умовах конфліктів (Зайченко Ю.П.)

**Про що предмет, що вивчалося?**

«Продовження обов'язкової "Теорії прийняття рішень". Вивчаються прийняття рішень в теорії ігор, і їх застосування в економіці»

**Які попередні знання необхідні?**

«"Теорія прийняття рішень". Теорію ігор знати не треба, все розкаже лектор»

**Актуальність знань**

«Не знаю, наскільки вони актуальні. Не певен, що ця сфера сильно змінюється. Хоча і великого застосування цим знанням я не знаю»

**РСО**

«Три чи чотири контрольних роботи на 5-10 балів кожна. На тему КР ще існує ДЗ для трьох добровольців з групи, яке вони показують на практиці. Там теж стільки ж балів скільки і за КР ставиться. Потім це якось переводиться, щоб максимум був десь 85, і можна піти на іспит-залік, поговорити з Зайченком на тему і доотримати балів»

**Які загальні враження від дисципліни?**

«Не знаю, навіщо воно треба. Зайченка слухати тяжко. Хоча він старається і система навчання досить ок. Відпочивати сильно не доводиться, хоча і розуміння матеріалів практик достатньо, щоб писати КР і отримати свій автомат.»

**Відгуки на викладача у IASA Analytics:**

<img className="two-in-row-left" src="https://i.imgur.com/uuTjB6B.jpg" alt="Зайченко лектор" />
<img className="two-in-row-right" src="https://i.imgur.com/8yzgmxS.jpg" alt="Зайченко практик" />
<p className="two-in-row-left"><i>Викладач як лектор</i></p>
<p className="two-in-row-right"><i>Викладач як практик</i></p>

---

На цьому все, наші хороші. 

Можете подякувати редакції, задонативши на ЗСУ — нам буде приємно.

Із запитаннями та пропозиціями звертатися в Телеграм: [@IASAsuggestionBot](https://t.me/IASAsuggestionBot).

З любов'ю, СтудРада ІПСА ❤️
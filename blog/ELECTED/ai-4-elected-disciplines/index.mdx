---
slug: elected-ai-4-2023
title: Вибіркові дисципліни ШІ 4 курс
authors: [sonya, andrew, olya, karina]
tags: [СТУДЕНТУ, НАВЧАННЯ, ШІ]
date: 2023-03-11T12:00
keywords:
  [
    ІПСА,
    вибіркові,
    штучний інтелект, системний аналіз, системне проєктування, ші, сп, ммса, 122, 124,
    ф-каталог,
    предмети,
    дисципліни,
  ]
---

![Освітній відділ](./osvitnii.png)

У статті зібрано відгуки про вибіркові дисципліни кафедри ШІ на 4 курс. Зазначимо, що ця інформація базується на суб'єктивних думках студентів, які вже вивчали ці предмети, і наведена лише з ознайомлювальною метою.

Хочемо звернути увагу на позначення:

- «Відповідь викладача» — викладач або викладачка вперше викладатиме дану дисципліну, тому ми звернулися до нього / неї з проханням розповісти про плани.

Ми чекаємо відповіді від деяких викладачів, тож можливі оновлення, про які ми обов'язково повідомимо.

Висловлюємо щиру подяку студентам кафедр ММСА та ШІ, які взяли участь у зборі відгуків, та викладачам, що відповіли на наші запитання. А також низький уклін воїнам Сил оборони України за можливість жити, працювати і обирати дисципліни на наступний рік.

<!--truncate-->

# 7 семестр

## Освітній компонент 9

### Моделювання складних мереж (Данилов В. Я.)

**Про що предмет, що вивчалося?**

«За предмет було пройдено розібрано кілька різновидів нейронних мереж, що відносяться до завдань класифікації зображень, розпізнавання символів на зображенні (Optical Character Recognition), а так само завдання розпізнавання іменованих сутностей (Named Entity Recognition). Також торкалися побудови моделей нейромереж і впливу різних параметрів на результат»

**Які попередні знання необхідні?**

- Базові знання нейромереж і машинного навчання.
- Знання Python.
- Вміння роботи в Jupyter.
- Матричні операції.

**Актуальність знань**
- «На основі архітектури «Трансформера» було створено багатофункціональний бот chatGPT зі штучним інтелектом, здатний працювати в діалоговому режимі, а також має широкий функціонал: написання коду, створення текстів, отримання точних відповідей (залежно від точності запитання) і використання контексту діалогу для відповідей. Так само, розуміння архітектур згорткових і рекурентних нейромереж дасть можливість працювати з сучасними завданнями OCR і NER»
- «Дає непогану літературу по темі. Можна трохи попрактикуватися з різними нейронками»

**РСО**

- «Три лабораторні роботи — досить великі, але не складні. Треба зробити і захистити. Можна робити командою по 2-3 людини»

**Які загальні враження від дисципліни?**

- «Позитивні. Якщо цікавий напрямок, можна отримати як практичну так і теоретичну користь»
- «Роспізнавання образів краще якщо хочеш нормально розібратися в темі» (Ця дисципліна вже недоступна для вибору – ред.)
- «Предмет дуже легко закривається, викладач не вимогливий, вільно робите лабки, якщо не хочете — здаєте паль в кінці семестру»

### Ройові алгоритми оптимізації (Шаповал Н. В.)

Викладач порадив подивитися в Ф-каталог по данній дисциплні, щоб з нею ознайомитися.

**Відгуки на викладачку у IASA Analytics:**

![Наталія Шаповал як практикиня](https://i.imgur.com/3CCvHSy.jpg)

### Ліса дерев в задачі багатокласової класифікації (Жиров О. Л.)

(Відповіді викладача)

**Що радите додатково вивчити чи особливо передивитись перед відвідуванням вашої дисципліни?**

«Можу порадити наступне:
- прочитати конспекти лекцій професора Бідюка П.І. з теорії прийняття рішень (найпростіше попросивши допомогу в старшокурсників);
- розібратись, як будується дерево рішень, ліс і множина лісів рішень.
Це одразу наштовхне на бажання автоматизації процесів побудови дерев і лісів, бо процес надзвичайно складний і об’ємний. Тому важливо мати інструментарій для розв’язку таких складних задач. Як такий інструментарій, рекомендую знайти пайтонівську бібліотеку Scikit-Lean.
Використання цієї бібліотеки, а тим більше доповнення цієї бібліотеки Вашим особистим алгоритмом для вирішення конкретних задач, може бути основою Ваших наукових публікацій. Одноосібно створити таку бібліотеку програм дуже складно, потрібно вчитись користуватись доступними пакетами програм… Використання цієї бібліотеки суттєво може полегшити процеси побудови дерев і лісів прийняття рішень, більше того, це може бути основою бакалаврських і магістерських робіт, особливо якщо Ви вирішете важливу задачу для рідного НТУУ «КПІ ім. Ігоря Сікорського», підприємства, міста...
Продивіться методи:
- k-найближчих сусідів (K-Nearest Neighbors); 
- метод опорних векторів (Support Vector Machines); 
- класифікатор дерева рішень (Decision Tree Classifier) / випадковий ліс (Random Forests); 
- наївний байесівський метод (Naive Bayes); 
- лінійний дискримінантний аналіз (Linear Discriminant Analysis); 
- логістична регресія (Logistic Regression)»

**Кому радите обрати цей предмет?**

«Рекомендую курс студентам, які розуміють що таке глобальні бази даних, мріють працювати на всесвітньо відомих фірмах, таких, як Google… Разом з листом надсилаю книгу A.A.Барсегяна. Посилання в книзі Барсегяна працюють. Приклади з його книги 2009 року звернень до баз даних:
https://www.omg.org/spec/CWM/ (метамодель сховища даних)
https://www.omg.org/index.htm (відомості про конференції, актуальні на момент звернення ).
(таких прикладів в книзі Барсегяна велика цількість )»

**Які види роботи планується проводити?**

«Форми навчання стандартні: лекції, практичні, виконання індивідуальних завдань»

**Які основні знання та навички можна набути після проходження курсу?**

«Цей курс чудово демонструє важливості системного аналізу, як реально діючої науки та демонструє роботу системного аналітика»

**Розкажіть про свій практичний досвід, пов’язаний з темою дисципліни.**

«Теорію лісів дерев в задачі багатокласової класифікації я використовував коли вів практичні заняття в курсі теорії прийняття рішень, лекції читав професор Бідюк Петро Іванович, а практичні заняття вів я»

## Освітній компонент 10

### Теорія регуляризації (Чаповський Ю. А.)

Дисципліна викладається вперше, а викладач проігнорував запитання стосовно майбутньої дисципліни. У разі, якщо відповідь з’явиться, стаття буде оновлена і вас буде повідомлено.

**Відгуки на викладача у IASA Analytics:**

<img className="two-in-row-left" src="https://i.imgur.com/NZvILSP.jpg" alt="Чаповський лектор" />
<img className="two-in-row-right" src="https://i.imgur.com/tKiAwgV.jpg" alt="Чаповський практик" />
<p className="two-in-row-left"><i>Викладач як лектор</i></p>
<p className="two-in-row-right"><i>Викладач як практик</i></p>

### Комп’ютерна та інформаційна безпека (Коваленко А. Є.)

Викладач порадив подивитися в Ф-каталог по данній дисциплні, щоб з нею ознайомитися.

**Відгуки на викладача у IASA Analytics:**

<img className="two-in-row-left" src="https://i.imgur.com/nlMffrQ.jpg" alt="Коваленко лектор" />
<img className="two-in-row-right" src="https://i.imgur.com/8yzgmxS.jpg" alt="Коваленко практик" />
<p className="two-in-row-left"><i>Викладач як лектор</i></p>
<p className="two-in-row-right"><i>Викладач як практик</i></p>

## Методи аналізу та прогнозування часових рядів (на Python) (Купенко О. П.)

(Відповідь викладачки)

**Що радите додатково вивчити чи особливо передивитись перед відвідуванням вашої дисципліни?**

«Базові знання Python»

**Кому радите обрати цей предмет?**

«Аналітики у різних сферах стикаються з необхідністю аналізувати часові ряди, знаходити аномалії, прогнозувати майбутню поведінку часового ряду»

**Які види роботи планується проводити?**

«Лекції та лабораторні»

**Які основні знання та навички можна набути після проходження курсу?**

«У Python реалізовані найпопулярніші методи прогнозування часових рядів, але також існують бібліотеки, що дозволяють зручним чином залучати до прогнозування, в тому числі багатовимірних часових рядів, нейромережі типу RNN, LSTM, бібліотеки для кластеризації часових рядів, направлені на виявлення схожих паттернів поведінки кривих, виявленні точок зміни характеру поведінки часового ряду, виявлення аномалій та інше. Планувала ознайомити студентів із цим функціоналом»

**Розкажіть про свій практичний досвід, пов'язаний з темою дисципліни.**

«Я працюю аналітиком та спеціалістом у Data Science понад 5 років. Працюю із цим функціоналом щодня в ході своєї професійної діяльності»

**Дисклеймер стосовно викладачки**

«Стосовно вибіркових дисциплін у наступному році — питання чи саме я буду їх вести є відкритим на даний момент. Я працюю у КПІ за сумісництвом і фізично проживаю у іншому місті. Тож якщо ситуація в Україні покращиться і дистанційне навчання завершиться, мая робота у КПІ продовжитись не зможе»

## Освітній компонент 11

### Генеративні моделі в штучному інтелекті (Синєглазов В. М.)

(Відповідь викладача)

**Що радите додатково вивчити чи особливо передивитись перед відвідуванням вашої дисципліни?**

«Перед вивченням дисципліни необхідно знати основні поняття про штучні нейронні мережі, зокрема згорткові нейронні мережі. Додатково доцільно прочитати, що таке віртуальна реальність»

**Кому радите обрати цей предмет?**

«Я раджу обрати цей предмет тим, хто збирається працювати за своїм фахом»

**Які види роботи планується проводити?**

«Лекції та лабораторні»

**Які основні знання та навички можна набути після проходження курсу?**

«Основні знання та навички можна набути після проходження курсу: вміння створювати навчальні вибірки при навчання згорткових нейронних мереж, налаштування систем віртуальної та доповненої реальності»

**Розкажіть про свій практичний досвід, пов'язаний з темою дисципліни.**

«Штучним інтелектом займаюсь більше 15 років, маю біля 300 наукових робіт в галузі штучного інтелекту, є науковим керівником аспірантів та докторантів, керівником  проєктів зі штучного інтелекту»

### Інтелектуальний аналіз даних (Пишнограєв І. О.)**

Дисципліна викладається вперше, а викладач проігнорував запитання стосовно майбутньої дисципліни. У разі, якщо відповідь з’явиться, стаття буде оновлена і вас буде повідомлено.

### Управління ІТ-проектами (Тимощук О. Л.)

**Про що предмет, що вивчалося?**

«Метології управління розробкою продукту, знаходження критичного шляху»

**Які попередні знання необхідні?**

«Необхідні попередні знання відсутні»

**Актуальність знань**

- «Отримані знання доволі актуальні, agile методології часто застосовують пр розробці продуктів, тому може щось стати у нагоді в реальній роботі»

**РСО**

«4 чи 5 лабораторних і 2 контрольні роботи — загалом не напряжно і зрозуміло, оцінювання об‘єктивне та з коментарями»

**Які загальні враження від дисципліни?**

«Було доволі легко, оскільки цей предмет можна віднести до гуманітарних дисциплін в деякому сенсі. Загалом можна дещо дізнатися про agile методології, що в принципі корисно знати при керуванні проєктами та плануванні робіт всередині проєкту»

**Відгуки на викладачку у IASA Analytics:**

<img className="two-in-row-left" src="https://i.imgur.com/NlY496o.jpg" alt="Тимощук лекторка" />
<img className="two-in-row-right" src="https://i.imgur.com/fkToDAG.jpg" alt="Тимощук практикиня" />
<p className="two-in-row-left"><i>Викладачка як лекторка</i></p>
<p className="two-in-row-right"><i>Викладачка як практикиня</i></p>

# 8 семестр

## Освітній компонент 12

### Еволюційні алгоритми оптимізації (Шаповал Н. В.)

Дисципліна викладається вперше, а викладачка проігнорувала запитання стосовно майбутньої дисципліни. У разі, якщо відповідь з’явиться, стаття буде оновлена і вас буде повідомлено.

**Відгуки на викладачку у IASA Analytics:**

![Наталія Шаповал як практикиня](https://i.imgur.com/3CCvHSy.jpg)

### Інклюзивне зелене зростання (Комариста Б. М.)

(Відповіді викладачки)

**Що радите додатково вивчити чи особливо передивитись перед відвідуванням вашої дисципліни?**

«Додатково вивчати нічого не потрібно — це базові знання, вміти користуватись комп'ютером (це не навичка сьогодні)»

**Кому радите обрати цей предмет?**

«Раджу тим, кому цікаве питання екології»

**Які види роботи планується проводити?**

«Плануються Лекції, практичні заняття, реферат і МКР. Практичні — у вигляді семінарів і 2 заняття — ознайомлення із застосунками SimaPro та ArcGis»

**Які основні знання та навички можна набути після проходження курсу?**

«Отримані протягом вивчення дисципліни знання танавички можуть бути використані у практичних ситуаціях, вони сприяють прагненню до збереження навколишнього  середовища, надають здатність діяти соціально-відповідально та свідомо, здатність реалізувати свої права і обов'язки як члена суспільства, вміння усвідомлювати цінності громадянського (вільного демократичного) суспільства та необхідність його сталого розвитку, верховенства права, прав і свобод людини і громадянина в Україні»

**Розкажіть про свій практичний досвід, пов'язаний з темою дисципліни.**

«Пишу наукові роботи в області сталого розвитку, екологічної безпеки»

### Апаратні основи глибоких нейронних мереж (Тимошенко Ю.О.)

(Відповідь викладача)

**Що радите додатково вивчити чи особливо передивитись перед відвідуванням вашої дисципліни?**

«Курси зі схемотехніки та RICS V»

**Кому радите обрати цей предмет?**

«Тим студентам, які бажають бути саме розробниками систем AI»

**Які види роботи планується проводити?**

«Лекції, практичні заняття»

**Які основні знання та навички можна набути після проходження курсу?**

«Вважаю, що переважна більшість студентів вже чули, або знають про різноманітне застосування ML та його найпопулярнішого виду Deep Learning. Ці системи працюють на совсім іншій апаратній основі ніж традиційні комп'ютерні системи, які звично викладаються в курсі САО. Тому я і запропонував спецкурс для магістрів саме з такої спеціалізації, коли в основу ядра обчислювальної системи покладаються багаточисельні Graphical Proccesing Units (GPU), Tensor Proccesing Unit (TPU) і таке інше. Такого курсу в провідних університетах світу, мабуть ще не викладають. Тим краще бути першими, хоча складнощів буде купа. Як і раніше, конкурентам нема сенсу надавати повні знання, як і що працює «всередині» найновіших комп'ютерних систем. Зрозуміла і така річ, що «залізо» сучасних комп'ютерних систем з ML — це програмування певних нейроних мереж.На цьому і треба буде засереджувати свою головну увагу»

**Розкажіть про свій практичний досвід, пов'язаний з темою дисципліни.**

«Більше ніж 50-річний досвід навчання, викладання і праці у сфері CS — Computer Science»

**Відгуки на викладача у IASA Analytics:**

![Юрій Тимошенко як практик](https://i.imgur.com/bCQAbTf.jpg)

## Освітній компонент 13

### Навчання з підкріпленням (Касьянов П.О.)

**Про що предмет, що вивчалося?**

«Про навчання з підкріпленням (складову сучасного машинного навчання та штучного інтелекту). Вивчаються різні методи такого навчання, теоретичні основи тощо»

**Які попередні знання необхідні?**

«Бажано проходити «Теорію випадкових процесів» А.Б. Ільєнка, адже навчання з підкріпленням базується на детально розібраних там ланцюгах Маркова. Також базове: вміння програмувати, машинне навчання, нейронні мережі (якщо проходили курси Недашківської, має бути ок)»

**Актуальність знань**

«Базова теорія від Касьянова поєднується з сучасною практикою від аспіранта, що працював у Ring і був стажером Google, Андрія Титаренка»

**РСО**

«5 лабораторних (ака домашніх, тому що захисту немає). При цьому лабораторні складаються з декількох частин, кожна з яких окремо вартує 20 балів.
Альтернативно, можна пройти онлайн-курси і отримати 60-100 балів в залежності від обраного курсу.
Командний проєкт з RL до 85 балів.
Всі види робіт можна комбінувати»

**Які загальні враження від дисципліни?**

- «Все чудово, дуже якісно, не надто напряжно. Добре організовано. Андрій Титаренко дуже цікава і приємна людина. Павло Олегович теж приємний для спілкування, тільки трохи нуднуватий (затягує те, що можна було б і не затягувати)»
- «Дають багато різних матеріалів, рекомендацій, на лекціях розписують мат базу. Для тих кому цікаво, буде що робити, для тих кому не цікаво є прості можливості закриття»
- «Цікавий предмет. Якщо хочеш щось вивчити — можна слухати лекції та робити лаби, щось запитувати у викладачів. А можна просто надіслати 2 сертифікати з Курсери та отримати 100 балів)»

### Системний аналіз предметної галузі із використанням текстової аналітики (Савастьянов В.В.)

**Про що предмет, що вивчалося?**

«Назва предмету цілком відповідає матеріалу, що вивчався. Розповідалося про особливості постановки задачі для аналізу (визначення предметної галузі), способи збору текстів в межах обраної галузі, використання текстової аналітики для обробки текстового корпусу; специфіку сентимент-аналізу (визначення емоційної оцінки у текстах); використання мовних моделей (на прикладі ChatGPT) для дослідження специфічних предметних областей (приклад з лекцій: тема волонтерської діяльності в умовах війни)»

**Які попередні знання необхідні?**

«Опціонально знання Python»

**Актуальність знань**

«Викладач цікаво розповідає матеріал та підкріплює його сучасними прикладами (наприклад, багато говоримо і працюємо з chatgpt). Також розповідає і про проблеми сфери, що теж актуально»

**РСО**

- «Один проект — дослідження текстів (новин) з обраної тематики. Проект був розбитий на чотири лабораторні (базова постановка задачі; збір текстового корпусу; уточнення і побудова класифікатора; класифікація текстів і їх аналіз; по завершенню – презентація отриманих результатів). Можна було робити в групах по двоє-троє людей або самому»
- «Кілька опитувальних форм по матеріалам лекцій – на додаткові бали»
- «Була запропонована можливість закрити предмет за допомогою курсу з coursera — після проходження курсу і подальшого діалогу з викладачем по матеріалу тем, що вивчалися, можна було отримати ~70 балів»

**Які загальні враження від дисципліни?**

- «Загалом враження позитивні. Матеріали з лекцій часто доповнювалися детальними прикладами (як абстрактними, так і практичними). Багато уваги приділялося взаємодії з ChatGPT і поясненню того, чому саме модель дає певні відповіді, і як їх можна покращити. Було цікаво слухати «антилекції», де розказувалося про різні проблеми текстової аналітики, «наївні» методи їх подолання, і чому ці методи не варто застосовувати. Проект (лаби) теж був досить цікавим»
- «В записах лекцій не завжди вдається з першого разу розібратися. Бо викладач час від часу починає обговорювати питання, які наче і пов'язані з тематикою курсу, але до матеріалу конкретної лекції не дуже то і мають відношення. І тоді складається враження, що півторагодинну лекцію можна було б скоротити в два-три рази, майже нічого при цьому не втративши. Про ChatGPT прям дуже багато розмов на кожній лекції, але може це і плюс»
- «Викладач компетентний, вміє зацікавити дисципліною. Матеріал актуальний і цікавий»

### Основи інтернету речей (Кот А. Т.)

Викладач передав студентам [мотиваційний лист](https://docs.google.com/document/d/1i1k2ZICQsw5eHtRXGEpVypNyj33aQQYgkVqjlYY9_Wg/edit) стосовно дисципліни.
З нього ми отримали відповіді викладача на типові запитання про дисципліну.

**Що радите додатково вивчити чи особливо передивитись перед відвідуванням вашої дисципліни?**

«Для вивчення курсу Інтернет речей необхідно мати базові знання з таких дисциплін:
1.	Основи програмування: знання будь-якої мови програмування, такої як C++, Python, Java тощо, допоможе зрозуміти принципи роботи Інтернету речей.
2.	Основи електроніки: знання про електричні схеми, елементи, провідники та джерела живлення також є важливим для розуміння Інтернету речей.
3.	Основи мережевих технологій: знання про протоколи передачі даних, такі як TCP/IP, HTTP, MQTT, CoAP тощо, будуть корисними для розуміння мережевої архітектури Інтернету речей.
4.	Основи аналізу даних: знання про алгоритми та статистичний аналіз даних допоможуть розуміти, які дані можуть бути зібрані та як їх обробити для досягнення конкретних цілей.
5.	Основи безпеки мереж: знання про техніки захисту мереж та протоколів передачі даних допоможуть зрозуміти, як захистити Інтернет речей від зловмисників та кібератак»

**Кому радите обрати цей предмет?**

«Курс Інтернет речей може бути корисним для широкого кола студентів та професіоналів, які бажають розуміти принципи роботи цієї технології та її можливості. Зокрема, такий курс може бути корисним для:
1.	Студентів технічних спеціальностей, таких як інформатика, електроніка, телекомунікації тощо.
2.	Професіоналів, які працюють в галузі ІТ, електроніки, автоматизації, мережевих технологій тощо.
3.	Підприємців та менеджерів, які зацікавлені у використанні Інтернету речей для вдосконалення своєї бізнес-стратегії.
4.	Дослідників, які цікавляться новими технологіями та мають намір розширити свій кругозір у галузі Інтернету речей.
5.	Вибір курсу Інтернет речей може бути корисним для будь-якого, хто цікавиться новітніми технологіями та їх використанням для покращення якості життя»

**Які види роботи планується проводити?**

«Спільний проєкт, для якого, в рамках практики, студенти отримають в тимчасове користування набори Raspberry Pi та/або Arduino, щоб практично зробити проект, пройшовши шлях від фізичної компоновки пристроїв, програмування контролерів, передачі даних до хмарних систем та візуалізації цих даних»

**Які основні знання та навички можна набути після проходження курсу?**

«У нашому курсі ви зможете навчитися розробляти пристрої, які підключаються до Інтернету, розробляти програмне забезпечення для цих пристроїв та створювати зручні та інтуїтивно зрозумілі інтерфейси для їх керування. 
Крім того, на курсі ви можете отримати знання з використання платформ та сервісів Інтернету речей, які дозволять вам створювати різноманітні проекти та розвивати свій творчий потенціал»

**Розкажіть про свій практичний досвід, пов'язаний з темою дисципліни.**

«У викладача є практичний досвід застосування IoT технологій в проектуванні військових FPV дронів-камікадзе»

**Відгуки на викладача у IASA Analytics:**

<img className="two-in-row-left" src="https://i.imgur.com/h78sFcO.jpg" alt="Кот лектор" />
<img className="two-in-row-right" src="https://i.imgur.com/QtrlxBP.jpg" alt="Кот практик" />
<p className="two-in-row-left"><i>Викладач як лектор</i></p>
<p className="two-in-row-right"><i>Викладач як практик</i></p>

## Освітній компонент 14

### Визначення взаємозв’язків в інтелектуальному аналізі даних (Жиров О.Л.)

(Відповіді викладача)

**Що радите додатково вивчити чи особливо передивитись перед відвідуванням Вашої дисципліни?**

«Рекомендую перед вивченням курсу «Визначення взаємозв’язків в інтелектуальному аналізі даних»:
- згадати елементи прикладної статистики: виявлення залежних і незалежних факторів, які впливають на процес, щодосліджується:
    
    а) проведення попереднього аналізу процесу;

    б) дослідження взаємозв’язків між факторами, виявлення залежних і незалежжних факторів;

- зробити висновки про віднесення до типу регресійних моделей, які можуть бути використані (в курсі ПС ми вже згадували більше десяти таких типів);

Інтелектуальний аналіз даних (ІАД) розв’язує наступні задачі:
- класифікації; 
- кластеризації; 
- асоціативного аналізу (це досить складна і актуальна задача сьогоді); 
- послідовний асоціативний аналіз; 
- прогнозування;
- вивчення викидів у даних; 
- оцінювання, прогнозування, передбачення»

**Кому радите обрати цей предмет?**

«Усі, хто обрав ІПСА, мають знати, що статистичний аналіз даних (це еквівалентна назва прикладної статистики) був першою наукою, яка війшла в системний аналіз, інтелектуальний аналіз даних — одна із найсучасніших наук яка теж є складовою системного аналізу»

**Які види роботи планується проводити?**

«Лекції, практичні, самостійна робота студентів з виконанням індивідуальних завдань»

**Які основні знання та навички можна набути після проходження курсу?**

«Засвоєння сучасних методів знаходження закономірностей і властивостей складних систем»

**Розкажіть про свій практичний досвід, пов’язаний з темою дисципліни**

«Тема моєї кандидатськї дисертації: «Аналіз гідроакустичних систем за оцінками функціоналів від розв’язків лінійних операторних рівнянь», де важливим є виявлення дуже слабкого корисного сигналу на фоні надпотужних заважаючих сигналів судноплавства і промислових шумів прибережної зони. У курсі ІАД ряд задач розв’язуються за допомогою «Нейронних мереж». Хто хоче зараз почитати книги з курсу до початку , рекомендуються книги Барсегяна»

### Аналіз економічних фінансових ризиків (Гуськова В. Г.)

**Про що предмет, що вивчалося?**

- «Про фінансові ризики, а також аналіз фінансових процесів. Про обробку даних, що стосуються фінансів (але насправді ці методи застосовуються де завгодно, не тільки у економічних даних)»
- «Робота з даними, заповнення пропусків, фільтрація, прогнозування, TensorFlow»

**Які попередні знання необхідні?**

- «Програмування»
- «Трохи АЧР і інших курсів з роботи з даними та прогнозування»

**Актуальність знань**

- «Все стандартно, базово для розуміння. Але досить актуально»

**РСО**

«Дві групових лабораторних по 40 балів кожна:

- заповнення пропусків і фільтрація;
- прогнозування (альтернативно можна пройти курс).

Тест на 20 балів»

**Які загальні враження від дисципліни?**

- «Гуськова одна з моїх улюблених викладачок, гарно пояснює на різних прикладах, не вимагає забагато, в лекціях дає поради по диплому. Рекомендую)»
- «Непогано, точно краще за альтернативи, хоча іноді занадто базово»

### Методи бінарної класифікації (Купенко О. П.)

(Відповідь викладачки)

**Що радите додатково вивчити чи особливо передивитись перед відвідуванням вашої дисципліни?**

«Базові знання Python»

**Кому радите обрати цей предмет?**

«Задачі бінарної класифікації є однією із найбільш досліджуваних і розвинених областей машинного навчання і багато проблем на практиці можуть бути зведені до цього типу задач»

**Які види роботи планується проводити?**

«Лекції та лабораторні»

**Які основні знання та навички можна набути після проходження курсу?**

«Розглянути перелік практичних задач, які можуть бути зведені по постановки задачі бінарної класифікації, розглянути основні ефективні алгоритми бінарної класифікації, їх переваги та недоліки (логістична регресія, деревовидні алгоритми, наївний Байєс, метод опорних векторів, нейронні мережі), методи оцінки адекватності отриманих моделей, робота з незбалансованими даними (методи балансування датасету, спеціальні функціонали якості, методи для оцінки якості)»

**Розкажіть про свій практичний досвід, пов'язаний з темою дисципліни.**

«Я працюю аналітиком та спеціалістом у Data Science понад 5 років. Працюю із цим функціоналом щодня в ході своєї професійної діяльності»

**Дисклеймер стосовно викладачки**

«Стосовно вибіркових дисциплін у наступному році — питання чи саме я буду їх вести є відкритим на даний момент. Я працюю у КПІ за сумісництвом і фізично проживаю у іншому місті. Тож якщо ситуація в Україні покращиться і дистанційне навчання завершиться, мая робота у КПІ продовжитись не зможе»

---

На цьому все, наші хороші. 

Можете подякувати редакції, задонативши на ЗСУ — нам буде приємно.

Із запитаннями та пропозиціями звертатися в Телеграм: [@IASAsuggestionBot](https://t.me/IASAsuggestionBot).

З любов'ю, СтудРада ІПСА ❤️